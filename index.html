<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
</head>

<style>
    @font-face {
        src: url(./arkham-icons.otf);
        font-family: "arkham"
    }

    body {
        margin: 0 auto;
        max-width: 900px;
    }

    table {
        border-collapse:collapse;
    border-spacing:0;
    }

    table tr {
        margin: 0;
        border: 0;

    }

    table tr[bgcolor="undefined"] {
        background-color: transparent;
    }

    table tr[bgcolor="green"] {
        background-color: lightgreen;
    }
    table tr[bgcolor="red"] {
        background-color: lightcoral;
    }
    table tr[bgcolor="grey"] {
        background-color: lightgray;
    }

    table td {
        margin: 0;
        padding: 5px;
        border: 0;
    }

    [class^="icon-"],
    [class *=" icon-"] {
        font-family: 'arkham';
        speak: none;
        font-style: normal;
        font-weight: normal;
        font-variant: normal;
        text-transform: none;
        line-height: 1;
        -webkit-font-smoothing: antialiased;
        -moz-osx-font-smoothing: grayscale
    }

    .icon-reaction:before {
        content: "!"
    }

    .icon-fast:before,
    .icon-free:before {
        content: "j"
    }

    .icon-eldersign:before,
    .icon-elder_sign:before {
        content: "o"
    }

    .icon-lightning:before {
        content: "j"
    }

    .icon-action:before {
        content: "i"
    }

    .icon-strength:before,
    .icon-combat:before {
        content: "c"
    }

    .icon-agility:before {
        content: "a"
    }

    .icon-will:before,
    .icon-willpower:before {
        content: "p"
    }

    .icon-lore:before,
    .icon-intellect:before {
        content: "b"
    }

    .icon-wild:before {
        content: "?";
        font-weight: bold;
        padding-right: 2px
    }

    .icon-unique:before {
        content: "s";
        font-size: 1.1em
    }

    .icon-elder_thing:before {
        content: "n"
    }

    .icon-skull:before {
        content: "k"
    }

    .icon-frost:before {
        content: "x"
    }

    .icon-seal_a:before {
        content: "1"
    }

    .icon-seal_b:before {
        content: "=2"
    }

    .icon-seal_c:before {
        content: "3"
    }

    .icon-seal_d:before {
        content: "4"
    }

    .icon-seal_e:before {
        content: "5"
    }

    .icon-auto_fail:before {
        content: "m"
    }

    .icon-cultist:before {
        content: "l"
    }

    .icon-tablet:before {
        content: "q"
    }

    .icon-bless:before {
        content: "v"
    }

    .icon-curse:before {
        content: "w"
    }

    .icon-per_investigator:before {
        content: "u";
        vertical-align: top;
        font-size: 12px
    }

    .icon-null:before {
        content: "t"
    }
</style>

<body>
   <h1 id="Golden_Rule">Złote zasady</h1><p>Jeśli treść niniejszej Kompletnej księgi zasad stoi w sprzeczności z treścią Zasad wprowadzających, to pierwszeństwo mają zasady opisane w Kompletnej księdze zasad.<br>Jeśli treść karty stoi w sprzeczności z treścią Kompletnej księgi zasad lub Zasad wprowadzających, to pierwszeństwo mają zasady opisane na karcie.</p><h1 id="Grim_Rule">Ponura zasada</h1><p>Jeśli gracze nie mogą znaleźć w Kompletnej księdze zasad odpowiedzi na swoje pytanie lub wyjaśnienia konfliktu kolejności, wówczas powinni rozwiązać zaistniałą sytuację w sposób, który w danym momencie wydaje im się najgorszy z perspektywy zwycięstwa. Następnie powinni dalej kontynuować grę.<br>Kiedy badacze są zmuszeni dokonać wyboru i dostępnych jest wiele opcji, główny badacz musi wybrać jedną z nich. W tym przypadku ponura zasada nie obowiązuje.<br><i>Przykład: tekst na Zamkniętych drzwiach głosi: „Dołącz do lokalizacji z największą liczbą wskazówek, do której nie dołączono jeszcze Zablokowanych drzwi”. Jeśli w grze znajdują się 3 lokalizacje, na których znajduje się największa (taka sama) liczba żetonów wskazówek, i do żadnej z nich nie są dołączone Zamknięte drzwi, główny badacz wybiera jedną z tych 3 lokalizacji. Gracze nie muszą podejmować decyzji na podstawie tego, która z tych 3 opcji byłaby dla nich obiektywnie najgorsza.</i><br>Ponura zasada ma swoje zastosowanie jedynie wtedy, gdy gracze nie są w stanie odnaleźć odpowiedzi na pytanie dotyczące zasad lub kolejności rozpatrywania efektu i z tego powodu nie są w stanie kontynuować rozgrywki. Powstała ona, aby nie przedłużać niepotrzebnie rozgrywki, jeśli odszukanie konkretnej odpowiedzi miałoby pochłonąć zbyt wiele czasu lub być problematyczne dla graczy. Ponurej zasady nie należy uznawać za ostateczną odpowiedź na pytania dotyczące zasad/kolejności rozpatrywania efektów.</p><h1 id="Action">Akcja</h1><p>Podczas swojej tury badacz może wykonać maksymalnie **trzy** akcje. Podczas wykonywania akcji należy najpierw zapłacić wszelkie koszty związane z daną akcją. Dopiero potem można rozpatrzyć konsekwencje danej akcji.<br>- Jeśli polecenie nakazuje badaczowi stracić 1 lub więcej akcji, wówczas w danej rundzie ma on odpowiednio mniej akcji.<br>Niektóre zdolności kart zapewniają badaczom „dodatkowe akcje”. Jeśli badacz ma podczas swojej tury jedną lub więcej dodatkowych akcji, pierwsza akcja, jaką wykonuje, jest uznawana za daną dodatkową akcję (jeśli wykonywana akcja kwalifikuje się jako dana dodatkowa akcja).<br><i>Przykład: zdolność Daisy Walker głosi: „Podczas twojej tury możesz wykonać dodatkową akcję, która może być zużyta tylko na potrzeby zdolności <span class="icon-action"></span> kart z cechą **Księga**”. Za pierwszym razem w każdej turze, gdy Daisy wykonuje zdolność <span class="icon-action"></span> z karty z cechą **Księga**, automatycznie zużywa na to daną dodatkową akcję, a nie jedną z 3 standardowych akcji Daisy</i>.<br>Jeśli akcja kwalifikuje się jako więcej niż jedna z dodatkowych akcji badacza, może on zdecydować, którą dodatkową akcję zużywa<br>Jeśli efekt spowoduje, że badacz ma stracić jedną lub więcej akcji, dany badacz posiada tyle mniej standardowych akcji w danej turze (badacz w pierwszej kolejności „traci” swoje standardowe akcje). Jeśli badaczowi pozostały już tylko dodatkowe akcje, wtedy traci dodatkowe akcje (w kolejności wybranej przez tego badacza).<br><i>Przykład: efekt powoduje, że Daisy ma stracić 2 akcje. Posiada więc 2 akcje mniej do wykonania podczas jej tury. Nie może zdecydować, że „straci” swoje dodatkowe akcje, chyba że są to jedyne akcje, jakie jej pozostały</i>.<br>Pełna lista dostępnych akcji znajduje się w opisie kroku „<a href="#Investigation_Phase">2.2.1 Badacz wykonuje akcję, jeśli jest w stanie to zrobić.</a>”.</p><h1 id="Act_Deck_and_Agenda_Deck">Akty (talia) i Tajemnice (talia)</h1><p>Talia aktów reprezentuje postęp spowodowany przez badaczy podczas rozgrywania scenariusza. Talia tajemnic reprezentuje postęp oraz cele osiągnięte przez mroczne siły, stawiające czoła badaczom podczas rozgrywania scenariusza. Na ogół postęp talii aktów jest korzystny dla badaczy, a postęp talii tajemnic jest dla nich niekorzystny.<br>- Talia aktów postępuje, jeśli badacze, jako grupa, wydadzą wymaganą liczbę żetonów wskazówek (zgodnie z tym, co wskazano na karcie aktu). Karta aktu może wskazywać wartość stałą (np. „4”) lub zależną od liczby badaczy (co jest oznaczone przy pomocy symbolu <span class="icon-per_investigator"></span>). Na ogół wykonywane jest to jako zdolność gracza <span class="icon-free"></span>. Każdy z badaczy może zapewnić dowolną liczbę żetonów wskazówek na potrzeby całkowitej wymaganej liczby wskazówek niezbędnych do spowodowania postępu aktu. Jeśli akt posiada polecenie „<b>Cel</b> –”, wówczas zastępuje ono lub dodaje dodatkowe wymogi dotyczące wydawania wskazówek.<br>- Talia tajemnic postępuje, jeśli w grze znajduje się określona liczba żetonów zagłady (obecnych na karcie tajemnic i na innych kartach w grze), wskazana na karcie tajemnicy. Karta tajemnicy może wskazywać wartość stałą lub zależną od liczby badaczy. Jeśli tajemnica posiada polecenie „<b>Cel</b> –”, wówczas zastępuje ona lub dodaje dodatkowe wymogi dotyczące zrealizowania wymogu zagłady.<br>- Karta aktu/tajemnicy znajdująca się na wierzchu talii aktów/ tajemnic jest określana jako „obecny akt”/„obecna tajemnica”.<br>W celu spowodowania postępu talii aktów lub talii tajemnic należy wykonać kolejno poniższe kroki:<br>1. Z karty, której postęp gracze chcą spowodować, należy usunąć wszystkie żetony. Jeśli postępuje talia tajemnic, należy usunąć żetony zagłady ze wszystkich kart w grze.<br>2. Wierzchnią kartę talii, która postępuje, należy odwrócić na drugą stronę, a następnie postąpić zgodnie z instrukcjami opisanymi po drugiej stronie („b”).<br>- Jeśli po drugiej stronie karty aktu lub tajemnicy znajduje się karta spotkania, wówczas należy postępować zgodnie z zasadami dobierania kart spotkania danego rodzaju. W przeciwnym wypadku należy postąpić zgodnie z instrukcjami zawartymi na karcie.<br>3. Czasami dana karta aktu/tajemnicy wskazuje kartę, która będzie nowym aktem/nową tajemnicą. Jeśli tak nie jest, nowym obecnym aktem/obecną tajemnicą staje się kolejna karta w odpowiedniej talii. Kiedy nowa karta zostaje obecnym aktem/obecną tajemnicą, karta, która została odwrócona w wyniku postępu talii, jest usuwana z gry.<br>- Niektóre polecenia zawarte w talii aktów i tajemnic (oraz występujące na kartach spotkania różnych rodzajów) zawierają punkty zakończeń, zapisane w postaci „**(→Z#)**.” Jeśli gracze dotrą do punktu zakończenia, scenariusz się kończy. W Księdze kampanii należy odczytać wskazane zakończenie.<br>Patrz także: „<a href="#Clues">Wskazówki</a>”, „<a href="#Doom">Zagłada</a>”.</p><h1 id="Activate_Action">Aktywacja (akcja)</h1><p>„Aktywacja” to akcja, którą badacz może wykonać podczas swojej tury, w fazie badaczy.<br>Kiedy taka akcja jest wykonywana, badacz inicjuje zdolność, która w swoim koszcie posiada co najmniej jeden symbol <span class="icon-action"></span>. Liczba symboli <span class="icon-action"></span> w koszcie zdolności wskazuje liczbę akcji, które badacz musi zużyć, aby wykonać daną akcję aktywacji. Podczas wykonywania akcji aktywacji wszystkie koszty danej akcji są płacone równocześnie. Dopiero potem można rozpatrzyć konsekwencje danej akcji.<br>Badacz może aktywować zdolności pochodzące z następujących źródeł:<br>- kart przez niego kontrolowanych, w tym także jego karty badacza;<br>- karty scenariusza znajdującej się w grze, w tej samej lokalizacji co badacz. Dotyczy to kart lokalizacji, kart spotkań znajdujących się w danej lokalizacji oraz wszystkich kart spotkań w obszarze zagrożenia dowolnego badacza, znajdującego się w danej lokalizacji;<br>- obecnej karty aktu lub karty tajemnicy.</p><h1 id="Active_Player">Aktywny gracz</h1><p>Aktywnym graczem jest gracz wykonujący swoją turę podczas fazy badaczy.</p><h1 id="Cancel">Anulowanie</h1><p>Zdolności niektórych kart mogą „anulować” inne karty lub efekty gry. Zdolności anulujące przerywają inicjację efektu i zapobiegają mu.<br>- W dowolnym momencie, kiedy efekty zdolności zostają anulowane, zdolność (poza jej efektami) nadal jest uznawana za zainicjowaną, a wszelkie koszty za opłacone. Jednak efekty zdolności nie zostają zainicjowane i nie rozpatruje się ich.<br>- Jeśli anulowane zostaną efekty karty wydarzenia, kartę nadal uznaje się za zagraną i nadal odkłada się ją na stos kart odrzuconych jej właściciela.<br>- Jeśli anulowane zostaną efekty karty podstępu, karta nadal uznawana jest za dobraną i nadal odkłada się ją na stos odrzuconych kart spotkań.</p><h1 id="Attack_of_Opportunity">Atak towarzyszący</h1><p>Za każdym razem, kiedy będący w zwarciu z co najmniej jednym przygotowanym wrogiem badacz wykona akcję inną niż <b>walka</b>, <b>wymykanie się</b> lub aktywowanie zdolności <b>pertraktacje</b> lub <b>rezygnacja</b>, każdy z tych wrogów wykonuje przeciwko niemu atak towarzyszący. Wrogowie atakują w kolejności wybranej przez badacza. Każdy atak zadaje badaczowi obrażenia i punkty przerażenia.<br>- Atak towarzyszący następuje natychmiast po tym, jak wszystkie koszty inicjujące akcję wywołującą ten atak zostaną zapłacone, ale zanim efekt tej akcji wpłynie na stan gry.<br>- Zdolność, która kosztuje więcej niż jedną akcję, wywołuje tylko jeden atak towarzyszący na każdego wroga będącego w zwarciu.<br>- Wróg nie wyczerpuje się, wykonując atak towarzyszący.<br>- Po tym, jak wszystkie ataki towarzyszące zostaną wykonane, należy kontynuować rozpatrywanie akcji, która doprowadziła do tego ataku.<br>- Na potrzeby zdolności kart ataki towarzyszące liczą się jako ataki wrogów.<br>Ataki towarzyszące są aktywowane tylko wtedy, gdy 1 lub więcej akcji badacza są wydawane lub używane do aktywowania zdolności lub akcji. Zdolności <span class="icon-free"></span> z pogrubionym wyróżnikiem akcji nie wywołują ataków towarzyszących.</p><h1 id="Attacker_Attacked">Atakujący, zaatakowany</h1><p>„Atakujący” to jednostka (na ogół wróg lub badacz), która rozgrywa swój atak przeciwko innej jednostce. Zaatakowana jednostka jest określana jako „zaatakowany wróg” lub „zaatakowany badacz”.</p><h1 id="Asset_Cards">Atuty (karty)</h1><p>Karty atutów reprezentują przedmioty, sprzymierzeńców, talenty, zaklęcia i inne rezerwy, które mogą pomagać badaczowi lub zostać przez niego użyte w trakcie scenariusza.<br>- Kiedy gracz zagrywa kartę atutu, umieszcza ją na swoim obszarze gry. Na ogół atuty pozostają w grze dopóty, dopóki nie zostaną odrzucone przez zdolność karty lub krok gry.<br>- Niektóre atuty mają wartość wytrzymałości i poczytalności. Kiedy badacz otrzymuje obrażenia lub punkty przerażenia, wówczas może część, a nawet wszystkie z otrzymywanych obrażeń lub punktów przerażenia przypisać do dozwolonych kart atutów, które kontroluje (patrz „<a href="#Dealing_Damage_Horror">Zadawanie obrażeń/punktów przerażenia</a>).<br>- Większość zasobów zajmuje w grze jedną lub kilka stref (patrz „<a href="#Slots">Strefy</a>”).<br>- Na niektórych kartach atutów występują symbole zestawów oraz nie występuje oznaczenie poziomu. Takie zasoby są zwane zasobami fabularnymi. Atuty fabularne nie są częścią zestawu spotkań i nie mogą być umieszczane w taliach graczy, chyba że zakończenie lub przygotowanie scenariusza na to pozwala.</p><h1 id="Automatic_Failure_Success">Automatyczna porażka/sukces</h1><p>Zdolności niektórych kart lub żetonów mogą sprawić, że test automatycznie kończy się porażką lub sukcesem. Jeśli test umiejętności automatycznie kończy się porażką lub sukcesem, dzieje się to w kroku „KR.6” procesu „<a href="#Skill_Test_Timing">Przebiegu testu umiejętności</a>”.<br>- Jeśli test umiejętności automatycznie zakończy się porażką, uznaje się, że całkowita wartość umiejętności badacza w tym teście wynosiła 0.<br>- Jeśli test umiejętności automatycznie zakończy się sukcesem, uznaje się, że całkowita trudność tego testu wynosiła 0.<br>Niektóre efekty kart powodują, że test umiejętności automatycznie zakończy się porażką lub sukcesem. W takim przypadku, w zależności od momentu wystąpienia takiego efektu, niektóre etapy testu umiejętności mogą zostać pominięte w całości.<br>- Jeśli wiadomo, że test umiejętności automatycznie zakończy się porażką lub sukcesem przed wykonaniem kroku 3 („Odkrycie żetonu chaosu”), ten krok jest pomijany wraz z krokiem 4. Żaden żeton chaosu nie jest odkrywany z worka chaosu, a badacz natychmiast przechodzi do kroku 5. Wszystkie pozostałe kroki testu umiejętności rozpatruje się normalnie.<br>- Jeśli efekt żetonu chaosu spowoduje, że badacz automatycznie odniesie sukces lub porażkę w teście umiejętności, wykonaj normalnie kroki 3 i 4.<br>- Efekt umiejętności „automatycznie wymknięcie się” 1 lub większej liczbie wrogów, nie jest równoznaczny z automatycznym sukcesem przy próbie wymykania się. Zgodnie z wpisem „<a href="#Evade">Unik</a>”, jeśli zdolność pozwala „automatycznie” wymknąć się 1 lub większej liczbie wrogów, dla danej próby wymykania się nie wykonuje się testu umiejętności. W konsekwencji, ponieważ nie przeprowadza się żadnego testu umiejętności, nie jest to uważane za „udane” wymknięcie się. Badacz po prostu postępuje zgodnie z krokami prowadzącymi do wymknięcia się wrogowi (wyczerpuje go i przestaje być z nim w zwarciu).<br><i>Przykład: Patrice używa zdolności na Nadziei, która brzmi: „<span class="icon-action"></span> Jeśli Nadzieja jest przygotowana, wyczerp lub odrzuć tę kartę: <b>Wymykanie się.</b> Rozpocznij próbę wymykania się z bazową wartością <span class="icon-agility"></span> w wysokości 5. (Jeśli odrzuciłeś Nadzieję, ten test automatycznie kończy się sukcesem).” Jeśli Patrice zdecyduje się odrzucić Nadzieję, test umiejętności automatycznie kończy się sukcesem, zanim zostaną odkryte żetony chaosu; dlatego kroki 3 i 4 testu umiejętności są pomijane. Jednak test umiejętności nadal ma miejsce. Karty nadal mogą zostać przydzielone do testu, a całkowita zmodyfikowana wartość umiejętności badacza jest nadal określana, ponieważ może to mieć pewien wpływ na inne zdolności kart. Jeśli jednak Patrice zamiast tego użyje zdolności Bezpańskiego kota, która brzmi: „<span class="icon-fast"></span> Odrzuć Bezpańskiego kota: Automatycznie wymknij się nie-<b>Elitarnemu</b> wrogowi w twojej lokalizacji”, nie zostanie wykonany żaden test umiejętności.</i></p><h1 id="Investigate_Action">Badanie (akcja)</h1><p>„Badanie” to akcja, którą badacz może wykonać podczas swojej tury, w fazie badaczy.<br>Za każdym razem, kiedy badacz wykonuje tę akcję, musi wykonać test intelektu przeciwko wartości zasłony danej lokalizacji (patrz „<a href="#Skill_Tests">Testy umiejętności</a>”).<br>Jeśli test zakończy się sukcesem, badaczowi udaje się zbadać daną lokalizację i odkrywa on jedną ze znajdujących się tam wskazówek. Następuje to w kroku 7 testu umiejętności, tak jak to opisano w „<a href="#Skill_Test_Timing">KR.7 Zastosowanie wyników testu umiejętności</a>”.<br> Za każdym razem, kiedy badacz odkryje wskazówkę w lokalizacji, gracz bierze znajdujący się tam żeton wskazówki i umieszcza go na karcie swojego badacza, pod swoją kontrolą.<br>Jeśli test zakończy się porażką, badaczowi nie udaje się zbadać danej lokalizacji. Podczas kroku 7 tego testu umiejętności nie zostają odkryte żadne wskazówki.</p><h1 id="Prologue_Investigators">Badacze z Prologu</h1><p>Cztery pokazane obok karty badaczy (Gavriella Mizrah, Jerome Davids, Penny White i Valentino Rivas) zostały oznaczone symbolem zestawu spotkań <i>Zaginięcia w Posiadłości Świtu</i> i mogą być wykorzystywane jedynie w prologu kampanii Przerwany krąg. Nie można ich używać w innych scenariuszach. Należy przechowywać je z pozostałymi kartami scenariusza <i>Zaginięcia w Posiadłości Świtu</i> i nie umieszczać ich w kolekcji kart gracza.</p><h1 id="Direct_Damage_Direct_Horror">Bezpośrednie obrażenia, bezpośrednie punkty przerażenia</h1><p>Jeśli zdolność sprawia, że karta otrzymuje bezpośrednie obrażenia lub bezpośrednie punkty przerażenia, dane obrażenia/punkty przerażenia muszą zostać przypisane bezpośrednio do wskazanej karty i nie mogą być przypisane ani przepisane nigdzie indziej.</p><h1 id="Traits">Cechy</h1><p>Na większości kart znajduje się jedna lub więcej cech. Są one zapisane pogrubioną kursywą u góry pola tekstowego karty.<br>- Cechy nie mają same z siebie wpływu na grę, jednak zdolności niektórych kart odnoszą się do innych kart, posiadających określone cechy.</p><h1 id="Target">Cel (wskazanie celu)</h1><p>Określenie „wybierz” oznacza, że do rozpatrzenia danej zdolności musi zostać wskazany jeden lub więcej celów. Gracz rozpatrujący daną zdolność musi wybrać element gry (na ogół kartę), która spełnia wymogi celu zdolności.<br>- Jeśli zdolność wymaga wybrania celu, a nie ma dostępnego żadnego dozwolonego celu (albo nie ma ich wystarczająco), taka zdolność nie może zostać zainicjowana.<br>- Jeśli gracz musi wybrać kilka celów, to są one wybierane równocześnie.<br>- Efekt, który wybiera „dowolną liczbę” celów nie zostaje rozpatrzony (i w związku z tym nie może zmienić stanu gry), jeśli wybranych zostało zero celów.<br>- Karta nie jest dozwolonym celem zdolności, jeśli rozpatrzenie efektu danej zdolności nie zmienia stanu celu. *(Na przykład wyczerpany wróg nie mógłby zostać wybrany jako cel efektu, który brzmi „wybierz i wyczerp wroga”)*.</p><h1 id="Alert">Czujny</h1><p>Za każdym razem, gdy podczas próby wymknięcia się potworowi ze słowem kluczowym Czujny test umiejętności badacza zakończy się porażką, po zastosowaniu wszystkich rezultatów tego testu umiejętności dany potwór wykonuje atak przeciwko wymykającemu się badaczowi. Wróg nie zostaje wyczerpany po wykonaniu ataku wynikającego ze słowa kluczowego Czujny. Ten atak zostaje wykonany bez względu na to, czy wróg jest w zwarciu z wymykającym się badaczem, czy nie.</p><h1 id="Draw_Action">Dobranie (akcja)</h1><p>„Dobranie” to akcja, którą badacz może wykonać podczas swojej tury, w fazie badaczy.<br>Aby wykonać tę akcję, gracz dobiera jedną kartę ze swojej talii.</p><h1 id="Drawing_Cards">Dobranie kart</h1><p>Kiedy gracz zostanie poinstruowany, aby dobrać jedną lub więcej kart, to dobiera je z wierzchu swojej talii badacza i dokłada do kart na swojej ręce.<br>Kiedy gracz zostanie poinstruowany, aby dobrać jedną lub więcej kart spotkań, to karty te są dobierane z wierzchu talii spotkań, a następnie rozpatrywane zgodnie z zasadami dobierana kart spotkań, opisanymi w kroku ramowym „<a href="#Mythos_Phase">1.4 Każdy badacz dobiera po 1 karcie spotkania</a>”.<br>- Jeśli w wyniku pojedynczej zdolności gracz dobiera dwie lub więcej kart, karty te są dobierane równocześnie. Jeśli talia ulegnie wyczerpaniu w trakcie dobierania, należy odnowić talię i kontynuować dobieranie kart.<br>- Nie ma limitu liczby kart, które gracz może dobrać w każdej rundzie.<br>- Jeśli badacz musi dobrać kartę, a jego talia badacza jest pusta, wówczas wtasowuje do swojej talii swój stos kart odrzuconych, następnie dobiera kartę, a po zakończeniu całego dobierania otrzymuje 1 punkt przerażenia.</p><h1 id="Additional_Costs">Dodatkowe koszty</h1><p>Niektóre karty posiadają dodatkowy koszt, który musi zostać opłacony w celu wykonania konkretnych akcji lub efektów, zapisany jako: „Jako dodatkowy koszt (określony efekt/akcja) musisz (dodatkowy koszt)” lub „Aby (określony efekt/akcja), musisz (dodatkowy koszt)”.<br>Dodatkowe koszty mogą zostać opłacone poza normalnym momentem opłacania kosztów (np. podczas rozpatrywania efektu). Jeśli miałby zostać rozpatrzony efekt, który wymaga opłacenia dodatkowego kosztu, koszt ten musi zostać opłacony w danym momencie. Jeśli gracz nie może opłacić dodatkowego kosztu, nie można rozpatrzyć danego aspektu tego efektu.<br>Dodatkowe koszty nie muszą zostać opłacone, kiedy efekt <b>Wymuszony</b> lub obowiązkowe polecenie (np. księga kampanii lub tekst na odwrocie karty aktu lub tajemnicy) wymagają od badacza rozpatrzenia efektu.<br><i>Przykład: Pete „Włóczęga” znajduje się na Dziedzińcu Miskatonic i aktywuje drugą zdolność Diuka, która brzmi: „<span class="icon-action"></span> Wyczerp Diuka: <b>Badanie</b>. Badasz z wartością podstawową umiejętności równą 4. Możesz poruszyć się do połączonej lokalizacji natychmiast, zanim zbadasz przy pomocy tego efektu”. Pete opłaca koszt, aby aktywować tę zdolność, który wynosi wydanie 1 akcji i wyczerpanie Diuka. Następnie Pete rozpatruje zdolność, najpierw poruszając się do Biblioteki Orne’a, a następnie badając. Jednak tekst na Bibliotece Orne’a brzmi: „Aby zbadać Bibliotekę Orne’a, musisz wydać 1 dodatkową akcję”. Dodaje to dodatkowy koszt, który musi zostać opłacony, aby móc zbadać Bibliotekę Orne’a. Ten dodatkowy koszt należy opłacić, gdy akcja badania miałaby zostać rozpatrzona, poza normalnym momentem opłacania kosztów. Jeśli Pete nie może wydać dodatkowej akcji, dany aspekt efektu zdolności Diuka nie zostaje rozpatrzony.</i></p><h1 id="Attach_To">Dołącz do</h1><p>Jeśli karta używa zwrotu „dołącz do”, to w momencie wejścia do gry musi zostać dołączona do wskazanego elementu gry (tzn. umieszczona pod nim i częściowo przez niego zasłonięta). Do dołączeniu taka karta jest określana jako dodatek.<br>- Sprawdzenie, czy efekt wynikający z określenia „dołącz do” jest dozwolony ma miejsce za każdym razem, kiedy karta mogłaby zostać dołączona do elementu gry, ale nie jest już sprawdzana ponownie po tym, jak dojdzie do dołączenia. Jeśli okaże się, że dołączenie danej karty jest niedozwolone, pozostaje ona w swoim wcześniejszym stanie lub obszarze gry. Jeśli taka karta nie może pozostać w swoim wcześniejszym stanie lub na obszarze gry, należy ją odrzucić.<br>- Po tym, jak znajdzie się w grze, karta dodatku pozostaje dołączona, dopóki ten dodatek lub element gry, do którego jest dołączony, nie opuści gry (w takim wypadku dodatek jest odrzucany) lub dopóki zdolność karty wyraźnie nie odłączy tego dodatku.<br>- Dodatek jest wyczerpywany i przygotowywany niezależnie od elementu gry, do którego jest dołączony.</p><h2 id="Control_of_Attachments">Kontrolowanie dołączonych kart</h2><p>Kontrola nad dołączoną kartą może się zmieniać w zależności od karty, do której została dołączona.<br>- Jeśli badacz dołączy kartę gracza do karty gracza kontrolowanej przez siebie, zachowuje kontrolę nad dołączoną kartą.<br>- Jeśli badacz dołączy kartę gracza do karty gracza kontrolowanej przez innego badacza, dany inny badacz przejmuje kontrolę nad dołączoną kartą.<br>- Jeśli zmieni się kontrola nad kartą gracza, do której dołączono 1 lub więcej kart, gracz obecnie ją kontrolujący przejmuje kontrolę również nad danymi dołączonymi kartami.<br>- Jeśli badacz dołączy kartę gracza do karty spotkania, zachowuje kontrolę nad dołączoną kartą (ale nie zyskuje kontroli nad kartą spotkania, do której dołączono daną kartę gracza).</p><h1 id="unless_all_clues_have_been_discovered">„…dopóki wszystkie żetony wskazówek (na lokalizacji) nie zostaną odkryte”</h1><p>Niektóre lokalizacje mają zdolności, które uniemożliwiają ci wejście lub użycie konkretnego wroga, dopóki wszystkie żetony wskazówek na konkretnej lokalizacji nie zostaną odkryte; na przykład Lokomotywa. Interpretując taką zdolność, jeśli lokalizacja jest nieujawniona (a zatem nie ma na niej żetonów wskazówek), nie spełnia to wspomnianej zdolności.</p><h1 id="Experience_Placeholder">Doświadczenie</h1><p>Patrz „<a href="#Experience">Kampania</a>”.</p><h1 id="Effects">Efekty</h1><p>Efekt karty to dowolny efekt występujący w wyniku rozpatrzenia zdolności wydrukowanej na karcie lub przez nią zyskanej. Efekt ramowy to dowolny efekt występujący w wyniku rozegrania wydarzenia ramowego (patrz „<a href="#Framework_Event_Details">Wydarzenia ramowe – opis szczegółowy</a>”).<br>- Efekty kart mogą być poprzedzone kosztami, warunkami aktywacji, ograniczeniami zagrania i/lub zezwoleniami na zagranie; takie elementy nie są uznawane za efekty (patrz „<a href="#Ability">Zdolności</a>”).<br>- Po tym, jak efekt zostanie zainicjowany, gracze muszą rozpatrzyć go w stopniu maksymalnym, chyba że efekt używa słowa „może” lub jakiejś jego formy (patrz „<a href="#May">Może</a>”).<br>- Kiedy efekt niewskazujący celu próbuje wejść w interakcję z kilkoma elementami (np. „dobierz 3 karty” albo „przeszukaj 5 wierzchnich kart ze swojej talii”), ale liczba tych elementów przekracza liczbę dostępnych w danym momencie elementów występujących na wskazanym obszarze gry, efekt ten wchodzi w interakcję ze wszystkimi dostępnymi elementami.<br>- Wyczerpanie się efektu długotrwałego (lub zakończenie trwałej zdolności) nie jest uznawane za spowodowaną przez efekt karty zmianę stanu gry.<br>- Wszystkie aspekty efektu mają pierwszeństwo przed wszystkimi warunkami aktywacji „po tym, jak…”, które mogą pojawić się w wyniku zagrania danego efektu. <i>(Na przykład, jeśli treść efektu brzmi „Zyskujesz 3 zasoby i dobierasz 3 karty” to należy rozpatrzyć oba aspekty tego efektu (pozyskanie surowców i dobranie kart), zanim zostaną zainicjowane wszelkie efekty o treści „Po tym, jak dobierzesz kartę…).</i><br>Patrz także: „<a href="#Lasting_Effects">Efekty długotrwałe</a>”, „<a href="#Delayed_Effects">Efekty opóźnione</a>”, „<a href="#Priority_of_Simultaneous_Resolution">Priorytety w rozstrzyganiu efektów równoczesnych</a>”.</p><h1 id="Lasting_Effects">Efekty długotrwałe</h1><p>Zdolności niektórych kart tworzą efekty, które wpływają na stan gry przez określony czas *(na przykład „do końca fazy” lub „do tego testu umiejętności”)*. Takie efekty nazywane są efektami długotrwałymi.<br>- Efekt długotrwały działa przez okres wskazany przez dany efekt, a nie przez czas rozpatrywania zdolności, która go wywołała, Efekt działa na stan gry przez określony czas niezależnie od tego, czy karta, która wywołała efekt długotrwały, jest nadal obecna w grze.<br>- Jeśli długotrwały efekt działa na karty będące w grze (lub na karty na określonym obszarze), to stosuje się go jedynie w odniesieniu do kart będących w grze (lub na określonym obszarze) w momencie jego wystąpienia. Karty, które wejdą do gry (lub na określone obszary) po jego ustanowieniu, nie są przedmiotami działania takiego efektu długotrwałego.<br>- Efekt długotrwały kończy się, gdy nastąpi moment określony jako koniec jego działania. Oznacza to, że efekt długotrwały „do końca fazy” zakończy się przed zainicjowaniem zdolności „na koniec fazy” lub efektu opóźnionego.<br>- Długotrwały efekt, który kończy się na koniec wskazanego czasu, może być zainicjowany jedynie podczas danego czasu.</p><h1 id="Delayed_Effects">Efekty opóźnione</h1><p>Niektóre zdolności powodują efekty opóźnione. Takie zdolności wskazują wyraźnie moment w przyszłości lub przyszły warunek, który może wystąpić, oraz opisują efekt, który w danym momencie wystąpi.<br>- Każdy efekt opóźniony jest inicjowany automatycznie i natychmiast (tak jak zdolność wymuszona), kiedy jego przyszły moment aktywacji lub przyszły warunek zostanie spełniony.<br>- Efekt opóźniony wpływa na wszystkie wskazane elementy, które znajdują się na obszarze gry i są dozwolone w momencie wystąpienia efektu opóźnionego.</p><h1 id="Explore">Eksploracja</h1><p>Niektóre zdolności w tej kampanii zostały oznaczone jako akcja <b>Eksploracji</b>. Takie zdolności zazwyczaj pozwalają graczom odnaleźć nowe lokacje, które mogą umieścić w grze, i są inicjowane poprzez akcję „aktywacji”.<br>Zdolności <b>Eksploracja</b> nakazują graczowi dobrać wierzchnią kartę z „talii eksploracji”, która jest osobną talią konstruowaną podczas przygotowania niektórych scenariuszy. Talia ta składa się z jednostronnych kart lokalizacji oraz kart podstępu.<br>- Każda zdolność <b>Eksploracji</b> wskazuje konkretny typ lokalizacji, jaki jest celem eksploracji. <b>Jeśli gracz dobierze lokalizację takiego typu, umieszcza ją w grze i porusza się do danej lokalizacji</b>. Uznaje się to za udaną eksplorację (sukces).<br>- Jeśli zostanie dobrana jakakolwiek inna lokalizacja, gracz umieszcza ją obok talii eksploracji i dobiera kolejną kartę z talii eksploracji. Proces ten należy powtarzać, dopóki nie zostanie dobrana lokalizacja określonego typu lub karta podstępu. Kiedy gracz zakończy tę akcję, wtasowuje do talii eksploracji wszystkie leżące obok niej karty.<br>- Jeśli zostanie dobrana karta podstępu, gracz rozpatruje ją w normalny sposób. Kiedy zostaje odrzucona, należy ją normalnie umieścić w stosie odrzuconych kart spotkań. Talia eksploracji nie posiada własnego stosu kart odrzuconych. Uznaje się to za nieudaną eksplorację (porażka).<br>- Kiedy jednostronna lokalizacja zostaje umieszczona w grze z talii eksploracji, należy umieścić na niej żetony wskazówek w liczbie równej jej wartości wskazówek.<br><i>Przykład: Tajemnica 1a – „Wyprawa w dzicz” posiada następującą zdolność: “<span class="icon-action"></span>: <b>Eksploracja.</b> Dobierz wierzchnią kartę z talii eksploracji. Jeśli jest to połączona lokalizacja, umieść ją w grze i porusz się na nią”. Ursula Downs znajduje się w Obozie ekspedycji i chciałaby znaleźć nową lokalizację, do której mogłaby się poruszyć. Wydaje swoją pierwszą akcję, aby eksplorować poprzez dobranie wierzchniej karty z talii eksploracji. Dobrała kartę Zawiła ścieżka. Ponieważ nie jest to lokalizacja połączona z Obozem ekspedycji, Ursula umieszcza tę kartę obok talii eksploracji i dobiera nową. Tym razem dobiera kartę podstępu Zasoby się kończą, którą rozpatruje w normalny sposób, a następnie umieszcza ją w stosie odrzuconych kart spotkań. Jej eksploracja była nieudana i musi wtasować dobraną wcześniej Zawiłą ścieżkę z powrotem do talii eksploracji. Ursula decyduje się jeszcze raz eksplorować, wydając w tym celu drugą akcję. Tym razem dobiera Ciernistą ścieżkę, która jest połączona z Obozem ekspedycji. Jej eksploracja była udana. Ciernista ścieżka zostaje umieszczona w grze z liczbą żetonów wskazówek równą jej wartości wskazówek, a Ursula natychmiast porusza się z Obozu ekspedycji na Ciernistą ścieżkę.</i></p><h1 id="Supplies">Ekwipunek</h1><p>W niektórych momentach kampanii <i>Zapomniana era</i> badacze mają możliwość wybrania ekwipunku, który zabiorą ze sobą na wyprawę w dzicz. Ekwipunek należy zanotować w Dzienniku kampanii, w sekcji „Ekwipunek” każdego badacza.<br>Ekwipunek można nabyć za punkty ekwipunku, które są przyznawane badaczom za każdym razem, gdy mają szansę nabyć ekwipunek. Niewykorzystane punkty ekwipunku nie są odnotowywane i przepadają.<br>Ekwipunek badacza będzie określał jego możliwości podczas rozgrywki i całej historii tej kampanii. <b>Żaden element ekwipunku nie ma sam z siebie efektu w grze.</b> Niektóre efekty kart, opcje fabularne i rozwiązania mogą się zmieniać lub staną się dostępne w zależności od tego, jaki ekwipunek posiada gracz (gracze).</p><h1 id="Elimination">Eliminacja</h1><p>Gracz zostaje wyeliminowany ze scenariusza za każdym razem, gdy jego badacz zostanie pokonany lub zrezygnuje. Wyeliminowani badacze wpływają na grę jedynie poprzez wliczanie ich do wartości „na badacza” (patrz „<a href="#Per_Investigator">Na badacza</a>”). Za każdym razem, gdy gracz zostanie wyeliminowany:<br>0. Do celów rozpatrywania kart osłabień uznaje się, że dla wyeliminowanego badacza gra zakończyła się. Należy aktywować wszystkie zdolności „kiedy gra się kończy” z każdego osłabienia, które wyeliminowany badacz posiada w grze. Następnie usuń dane osłabienia z gry.<br>1. Karty, które kontroluje w grze, i wszystkie karty znajdujące się w jego obszarach poza grą (na ręce, w talii, w stosie kart odrzuconych) zostają usunięte z gry.<br>- Wszelkie znajdujące się w grze karty, których gracz jest właścicielem, ale ich nie kontroluje, pozostają w grze, ale jeśli taka karta opuszcza grę, to zostaje usunięta z gry.<br>2. Wszystkie żetony wskazówek posiadane przez tego gracza są umieszczane w lokalizacji, w której badacz znajdował się w momencie, gdy został wyeliminowany, a wszystkie jego żetony zasobów są odkładane do puli żetonów.<br>3. Wszyscy wrogowie znajdujący się w zwarciu z tym graczem są umieszczani w lokalizacji, w której badacz znajdował się w momencie, gdy został wyeliminowany. Są tam odkładani poza zwarciem, ale poza tym zachowują swój obecny stan w grze.<br>4. Wszystkie pozostałe karty z obszaru zagrożenia wyeliminowanego gracza są odkładane na odpowiednie stosy kart odrzuconych.<br>5. Jeśli główny badacz zostanie wyeliminowany, pozostali gracze (jeśli są) wybierają nowego głównego badacza.<br>6. Jeśli w grze nie pozostali żadni gracze, scenariusz się kończy. W takim wypadku należy odnieść się do sekwencji „Nie udało się osiągnąć żadnego zakończenia” danego scenariusza, zapisanej w Księdze kampanii.</p><h1 id="Flavor_Text">Fabularny (tekst)</h1><p>Tekst fabularny to treść wprowadzająca kontekst fabularny dla kart i/lub ich zdolności. Tekst fabularny w żaden sposób nie wchodzi w interakcję z samą grą.</p><h1 id="Investigation_Phase_Placeholder">Faza badaczy</h1><p>Patrz „<a href="#Investigation_Phase">II. Faza badaczy</a>”.</p><h1 id="Mythos_Phase_Placeholder">Faza Mitów</h1><p>Patrz „<a href="#Mythos_Phase">I. Faza Mitów</a>”.</p><h1 id="Upkeep_Phase_Placeholder">Faza utrzymania</h1><p>Patrz „<a href="#Upkeep_Phase">IV. Faza utrzymania</a>”.</p><h1 id="Enemy_Phase_Placeholder">Faza wrogów</h1><p>Patrz „<a href="#Enemy_Phase">III. Faza wrogów</a>”.</p><h1 id="Lead_Investigator">Główny badacz</h1><p>Główny badacz musi czasem, w trakcie scenariusza, podejmować ważne decyzje. Na początku scenariusza badacze wybierają głównego badacza. Jeśli nie mogą w tej kwestii dojść do porozumienia, główny badacz zostaje wyłoniony w sposób losowy.<br>- Ilekroć będzie kilka dozwolonych opcji wyboru lub będzie trzeba podjąć decyzję *(na przykład wróg ze słowem kluczowym Łowca może poruszyć się w dwóch różnych kierunkach)*, decyzja w sprawie wyboru jednej z tych możliwości należy do głównego badacza.<br>- Jeśli główny badacz zostanie wyeliminowany, pozostali gracze (jeśli są) wybierają nowego głównego badacza.</p><h1 id="If">Jeśli</h1><p>Niektóre zdolności posiadają warunki aktywacji używające wyrażeń „Na początku/koniec” lub „Jeśli”, zamiast dokładnego określenia „kiedy” lub „po tym, jak”, np. „Na koniec rundy” lub „Jeśli Kapłan ghouli został pokonany”. Te zdolności zostają aktywowane pomiędzy wszelkimi zdolnościami „kiedy” a „po tym, jak”, które posiadają ten sam warunek aktywacji.<br>Patrz też: "<a href="#At">Na początku/koniec</a>".</p><h1 id="Campaign_Play">Kampania</h1><p>Kampania to seria połączonych ze sobą scenariuszy, w których każdy gracz używa tego samego badacza. Wraz z postępem kampanii badacze zdobywają punkty doświadczenia oraz traumy, co jest odzwierciedlane za pomocą zmian w ich taliach. Każda decyzja podjęta w trakcie kampanii może mieć wpływ na to, co zdarzy się w późniejszym scenariuszu.<br>Rozpoczynając kampanię, należy postępować zgodnie z zapisanymi w przewodniku kampanii instrukcjami przygotowania danej kampanii. Po rozegraniu scenariusza wchodzącego w skład kampanii należy odnotować w Dzienniku kampanii odpowiednie wyniki z nim związane.</p><h2 id="Experience">Doświadczenie</h2><p>Po zanotowaniu wyników scenariusza badacze są gotowi, aby wykorzystać zdobyte doświadczenie i zakupić do swoich talii nowe karty. W tym celu należy kolejno wykonać poniższe kroki:<br>1. <b>Podliczenie doświadczenia.</b> Każdy badacz zdobywa punkty doświadczenia w liczbie równej łącznej wartości zwycięstwa wszystkich kart znajdujących się w puli zwycięstwa, powiększonych lub pomniejszonych o premie i kary oznaczone w Księdze kampanii dla danego zakończenia. Suma ta jest dodawana do wszelkich niewykorzystanych punktów doświadczenia, które badacz ma odnotowane z poprzednich scenariuszy w danej kampanii.<br>2. <b>Zakup nowych kart.</b> Poprzez wydanie punktów doświadczenia w liczbie odpowiadającej poziomowi nowej karty (oznaczonemu w lewym górnym rogu karty) można zakupić nowe karty i dodać je do talii gracza. W czasie zakupu nowych kart należy przestrzegać następujących zasad:<br>- Kiedy badacz kupuje do swojej talii nowe karty, musi przy tym przestrzegać wymogów tworzenia talii (opisanych po drugiej stronie jego karty badacza). Można zakupić jedynie karty, do których badacz ma dostęp. Ponadto należy przy tym zachować limit rozmiaru talii, dlatego za każdą zakupioną i dołożoną do talii (nietrwałą) kartę należy z danej talii usunąć inną kartę. Karty osłabienia oraz karty, które muszą znaleźć się w talii badacza, nie mogą zostać usunięte, gdy badacz kupuje do swojej talii nowe karty.<br>- Koszt karty w punktach zwycięstwa jest równy poziomowi danej karty i wynosi <i>minimum 1</i> (zakup karty o poziomie zero nadal kosztuje 1 punkt doświadczenia). Liczba białych kropek wyszczególnionych poniżej kosztu karty wskazuje jej poziom.<br>- Kiedy gracz zakupuje nową kartę podczas rozgrywania kampanii, musi zapłacić co najmniej 1 punkt doświadczenia. Oznacza to, że koszt zakupu karty o poziomie 0 wynosi 1 punkt doświadczenia. To minimum obowiązuje tylko podczas zakupu nowych kart. Nie wpływa to na stałą zmianę poziomu karty lub kosztu jej zakupu i nie ma wpływu na późniejsze ulepszanie karty do jej wyższej wersji.<br>- Dokonując zakupu karty, która ma wyższy poziom niż znajdująca się już w talii badacza karta o tej samej nazwie, badacz może zdecydować się „ulepszyć” tę kartę, płacąc jedynie różnicę w punktach doświadczenia (minimum 1) pomiędzy dwiema kartami i usuwając ze swojej talii wersję karty o niższym poziomie.<br>- Nowe karty są kupowane (lub ulepszane) pojedynczo. Jeśli badacz chce zakupić więcej niż 1 kopię nowej karty, za każdą z tych kopii musi zapłacić osobno, a ze swojej talii musi usunąć po jednej karcie za każdą zakupioną kopię.<br>- Opisane powyżej procesy oraz konkretne instrukcje zawarte w przewodniku kampanii są jedynymi dozwolonymi metodami, za pomocą których gracze mogą modyfikować swoje talii w trakcie kampanii.<br>3. <b>Odnotowanie niewydanych punktów doświadczenia.</b>  Dla każdego badacza należy w Dzienniku kampanii odnotować niewydane przez niego punkty doświadczenia. Mogą one zostać wydane w późniejszym etapie danej kampanii.</p><h2 id="Trauma">Trauma</h2><p>Trauma reprezentuje trwałe urazy, których doznało ciało lub psychika badacza.<br>Jeśli badacz zostanie pokonany w trakcie scenariusza, wówczas zostaje wyeliminowany z tego scenariusza, ale niekoniecznie z całej kampanii.<br>Jeśli badacz zostanie pokonany poprzez otrzymanie obrażeń w liczbie równej jego wartości wytrzymałości, to otrzymuje 1 punkt traumy fizycznej (co oznacza się w Dzienniku kampanii). Za każdy posiadany punkt traumy fizycznej badacz rozpoczyna kolejny scenariusz danej kampanii z 1 obrażeniem. Jeśli badacz posiada punkty traumy fizycznej w liczbie odpowiadającej jego wydrukowanej wytrzymałości, wówczas taki badacz zostaje <b>zabity</b>.<br>Jeśli badacz zostanie pokonany poprzez otrzymanie punktów przerażenia w liczbie równej jego wartości poczytalności, to otrzymuje 1 punkt traumy psychicznej (co oznacza się w Dzienniku kampanii). Za każdy posiadany punkt traumy psychicznej badacz rozpoczyna kolejny scenariusz danej kampanii z 1 punktem przerażenia. Jeśli badacz posiada punkty traumy psychicznej w liczbie odpowiadającej jego wydrukowanej poczytalności, wówczas taki badacz popada w <b>obłęd</b>.<br>Jeśli badacz zostanie pokonany poprzez równoczesne otrzymanie obrażeń w liczbie równej jego wartości wytrzymałości *oraz* otrzymanie punktów przerażenia w liczbie równej jego wartości poczytalności, to sam wybiera, który rodzaj traumy otrzyma.<br>Jeśli badacz zostanie zabity albo popadnie w obłęd, wówczas gracz musi wybrać nowego badacza, którego użyje w kolejnym scenariuszu, i musi dla niego przygotować nową talię. Badacze, którzy zostaną zabici lub popadną w obłęd, nie mogą być wykorzystywani do końca obecnej kampanii (patrz „<a href="#Killed_Insane_Investigators">Zabici/obłąkani badacze</a>”).<br>Jeśli gracz podejmie próbę wybrania nowego badacza, a w puli nie ma już żadnych dostępnych badaczy, gracze przegrywają, a kampania się kończy.</p><h2 id="Defeat_by_Card_Ability">Pokonanie przez zdolność karty</h2><p>Badacz może zostać pokonany przez zdolność karty. Pokonany badacz zostaje wyeliminowany z gry (patrz „<a href="#Elimination">Eliminacja</a>”). Jeśli tak się stanie, należy postąpić zgodnie z instrukcjami zdolności karty, aby ustalić, czy w związku z tym pokonaniem zachodzą jakieś długofalowe skutki.</p><h2 id="Advancing_to_Next_Scenario">Przejście do kolejnego scenariusza</h2><p>Po zakończeniu scenariusza, rozpatrzeniu jego zakończenia uzupełnieniu Dziennika kampanii i ewentualnym zakupie nowych kart należy przejść do następnego (w kolejności) scenariusza, chyba że zakończenie scenariusza wyraźnie wskazuje, że badacze powinni przejść do innego scenariusza.</p><h2 id="Joining_or_Leaving_a_Campaign">Przyłączanie się lub opuszczanie kampanii</h2><p>Po rozpoczęciu kampanii gracze mogą swobodnie przyłączać się do kampanii lub ją opuszczać pomiędzy kolejnymi scenariuszami.<br>Jeśli gracz opuści kampanię, nie należy usuwać z Dziennika kampanii powiązanych z nim informacji, ponieważ ma on możliwość ponownego przyłączenia się pomiędzy scenariuszami.<br>Jeśli do kampanii przyłączy się nowy gracz, to musi wybrać badacza, który nie był wcześniej wykorzystywany podczas danej kampanii. Taki gracz rozpoczyna, jakby to był jego pierwszy scenariusz w kampanii – nie ma żadnych punktów doświadczenia ani traumy.</p><h2 id="Transferring_Investigators_to_a_New_Campaign">Przenoszenie badaczy do nowej kampanii</h2><p>Ta część rozwija zasady przenoszenia badaczy z ukończonej kampanii do innej kampanii, opisane oryginalnie w księdze kampanii Nocy fanatyka, w sekcji „To już koniec… ale czy na pewno?”.<br><i>Uwaga: standardowe zasady gry mówią, że gracze rozpoczynają każdą kampanię z „czystym kontem” (posiadają nowe talie z 0 punktami doświadczenia). Opisane tu zasady są opcjonalne i mogą wpłynąć na balans rozgrywki. Tylko nieustraszeni badacze, którzy chcą zagłębić się w chaosie, powinni korzystać z tego wariantu.</i><br>Aby przenieść jednego lub więcej badaczy z ukończonej kampanii do nowej kampanii, gracze powinni przestrzegać następujących zasad:<br>- Nie wszyscy badacze z ukończonej kampanii, którzy przetrwali, muszą zostać przeniesieni. Dozwolone jest przeniesienie tylko części badaczy i jednocześnie rozpoczęcie rozgrywki nowymi.<br>- Talie badaczy pozostają niezmienione. Dotyczy to wszystkich atutów fabularnych i osłabień otrzymanych podczas ukończonej kampanii, jak i zdobytych punktów doświadczenia i otrzymanych traum. Wszystkie zapisy znajdujące się w dzienniku kampanii w sekcji „Otrzymane atuty fabularne/osłabienia” danego badacza powinny również zostać przeniesione do nowej kampanii.<br>- Wszystkie pozostałe zapisy w dzienniku kampanii powinny zostać wymazane i nie należy ich przenosić do nowej kampanii.<br>- Worek chaosu należy przywrócić do normalnego stanu. Dotyczy to wszystkich dodatkowych żetonów chaosu, które zostały dodane do worka chaosu w trakcie trwania ukończonej kampanii.<br>- Karty i księgi kampanii zostały napisane z założeniem, że badacze nie zostali przeniesieni z innej kampanii. Z tego powodu zdarza się, że kampanie są czasem nazywane po prostu „kampanią” (np. <i>„do końca kampanii”</i>). Przeważnie, rozpatrując takie efekty, należy traktować każdą kampanię jako niezależną od innych. Niektóre efekty powinny być jednak traktowane tak, jakby każda kampania była częścią jednej nieprzerwanej kampanii. Dotyczy to zasad, które mówią o działaniu zdobytych osłabień i atutów fabularnych, których dany badacz musi przestrzegać. <i>(Przykładowo: „Do końca kampanii gracz posiadający osłabienie X musi mówić wyłącznie po francusku”)</i></p><h1 id="Story_Cards">Karty fabuły</h1><p>Karty fabuły to nowy rodzaj kart wprowadzający dodatkową warstwę narracyjną i zazwyczaj stanowią rewers innej karty scenariusza. Kiedy gracze są proszeni o rozpatrzenie karty fabuły, po prostu czytają jej tekst fabularny oraz rozpatrują jej efekt w grze (jeśli jakiś jest).</p><h1 id="Signature_Cards">Karty osobiste</h1><p>„Karty osobiste” badacza to karty, które są dostępne jedynie dla danego badacza i nie mogą być zawarte w talii innego badacza. Dotyczy to kart graczy zawierających tekst „Tylko talia (imię badacza)” oraz niepodstawowych osłabień wymienionych w sekcji „Wymogi tworzenia talii”, które z tego powodu mogą być zawarte tylko w talii danego badacza.<br>Kart osobistych dotyczą następujące *dodatkowe* zasady:<br>- Liczba każdej karty osobistej wymienionej w sekcji „Wymogi tworzenia talii” każdego badacza jest dokładną liczbą kopii danej karty, które należy zawrzeć w talii danego badacza. Jeśli obok nazwy karty nie pojawia się żadna cyfra, liczba kopii danej karty wynosi 1. <i>Przykład: w sekcji „Wymogi tworzenia talii” Rolanda Banksa wymienione są następujące karty: Specjalna .38 Rolanda, Zacieranie śladów, 1 losowe podstawowe osłabienie. Roland Banks musi więc zawrzeć w swojej talii dokładnie po 1 kopii swoich kart osobistych: Specjalnej .38 Rolanda i Zacierania śladów. Nie wolno mu zawrzeć w swojej talii więcej niż 1 kopii żadnej z tych kart.</i><br>- Badacz nie może kontrolować karty osobistej innego badacza.<br><i>Przykład: Roland posiada w grze Specjalną .38 Rolanda. Ma również kartę Praca zespołowa, która pozwala badaczom w tej samej lokalizacji wymieniać się lub przekazywać sobie atuty. Jednak ponieważ Specjalna .38 Rolanda jest jego kartą osobistą, nie może jej przekazać innemu badaczowi.</i><br>- Karty osobiste nie muszą podlegać typowym wymogom tworzenia talii i nie wliczają się do żadnych ograniczeń talii jeśli inne karty mają tą samą nazwę.</p><h1 id="Multiclass_Cards">Karty wieloklasowe</h1><p>Karta wieloklasowa to karta posiadająca kilka symboli klasy zamiast jednego i należy do każdej z tych klas. Przykładowo karta posiadająca symbole Łotra (<span class="icon-rogue"></span>) i Strażnika (<span class="icon-guardian"></span>) dla wszystkich celów jest zarówno kartą Łotra, jak i Strażnika. Karta wieloklasowa może zostać zawarta w talii badacza, jeśli dany badacz ma dostęp do <i>którejkolwiek</i> z klas danej karty.<br>Jeśli badacz posiada dostęp do ograniczonej liczby kart jednej z klas karty wieloklasowej i nieograniczonej liczby kart innej klasy danej karty, nadal będzie ona zajmować jedno z miejsc w ograniczonej kategorii kart, chyba że opcje tworzenia talii danego badacza zawierają słowo „inne” <i>(patrz <a href="#Deckbuilding_Options">Opcje tworzenia talii</a>)</i>.<br>Następująca część wyjaśnia, jak liczą się karty wieloklasowe w zależności od przedstawionych opcji tworzenia talii badacza.<br>- <b>Badacze z nieograniczonym dostępem do więcej niż jednej klasy <i>(wszyscy badacze z Zestawu podstawowego, Minh Thi Phan, Sefina Rousseau, William Yorick, Leo Anderson, Joe Diamond, Preston Fairmont, Diana Stanley)</i>:</b> karta wieloklasowa może zostać zawarta do talii danego badacza, jeśli należy do <i>którejkolwiek</i> z wymienionych klas.<br>- <b>Badacze z rozszerzenia Dziedzictwo Dunwich <i>(Zoey Samaras, Rex Murphy, Jenny Barnes, Jim Culver, Pete „Włóczęga”)</i></b>: karta wieloklasowa nie zajmie jednego z pięciu ograniczonych miejsc na karty „spoza klasy”, jeśli należy do jednej z klas, do których badacz ma nieograniczony dostęp. Karta nie może zająć więcej niż jednego miejsca na karty „spoza klasy”, niezależnie od tego, ile posiada symboli klas.<br>- <b>Badacze z nieograniczonym dostępem do jednej klasy i z ograniczonym dostępem do jednej lub więcej klas ze słowem „inne” <i>(Marie Lambeau, Finn Edwards, Carolyn Fern)</i></b>: karta wieloklasowa nie zajmie jednego z ograniczonych miejsc badacza, ponieważ zawiera się w nieograniczonej kategorii (patrz <a href="#Deckbuilding_Options">Opcje tworzenia talii</a>).<br>- <b>Lola Hayes:</b> dla jej wymogów tworzenia talii karta wieloklasowa liczy się jako karta każdej z jej klas.</p><h1 id="When">Kiedy</h1><p>Słowo „kiedy” odnosi się do chwili następującej natychmiast po wskazanym momencie lub po zainicjowaniu warunku aktywacji, ale przed rozpatrzeniem jego wpływu na stan gry. Rozpatrywanie zdolności „kiedy” przerywa rozpatrywanie momentu lub warunku aktywacji. <i>(Na przykład zdolność, która brzmi „Kiedy dobierzesz kartę wroga”, zostaje zainicjowana natychmiast po tym, jak gracz dobierze kartę wroga, ale zanim zostanie rozpatrzony efekt odkrycia danego wroga, jego rozstawienie itd.)</i>.<br>Patrz także: „<a href="#Priority_of_Simultaneous_Resolution">Priorytety w rozstrzyganiu efektów równoczesnych</a>”, „<a href="#Ability">Zdolność</a>”.</p><h1 id="Keys">Klucze</h1><p>To rozszerzenie wprowadza żetony kluczy, które reprezentują ważne przedmioty lub informacje, które mogą zostać pozyskane i wykorzystane podczas scenariuszy.<br>Żetony kluczy mają dwie strony. Wszystkie 7 żetonów mają taką samą stronę zakrytą (uniwersalny symbol klucza), dzięki czemu można je pomieszać w taki sposób, aby gracze nie wiedzieli, który jest który. Na stronie odkrytej każdy klucz został oznaczony konkretnym, unikatowym kolorem (<i>czerwony</i>, <i>niebieski</i>, <i>zielony</i>, <i>żółty</i>, <i>fioletowy</i>, <i>czarny</i>, <i>biały</i>).<br>Jeśli scenariusz wykorzystuje jeden lub więcej kluczy, przygotowanie danego scenariusza wskaże, ile z nich należy odłożyć na bok i czy powinny być one odkryte, czy też zakryte i wymieszane. Klucze mogą wejść do gry poprzez różne efekty kart i zwykle są umieszczane na wrogu, lokalizacji lub atucie fabularnym. Klucze można zdobyć na trzy sposoby:<br>- Jeśli na lokalizacji z kluczem nie ma żadnych żetonów wskazówek, badacz może przejąć kontrolę nad każdym kluczem w danej lokalizacji w ramach zdolności <span class="icon-free"></span>.<br>- Jeśli badacz spowoduje, że wróg z kluczem opuści grę, dany badacz musi przejąć kontrolę nad każdym kluczem, który znajdował się na danym wrogu. ( Jeśli wróg opuścił grę w wyniku innego efektu, umieść dane klucze na jego lokalizacji).<br>- Niektóre efekty kart mogą pozwolić badaczowi przejąć kontrolę nad kluczami w inny sposób.<br>Kiedy badacz przejmie kontrolę nad kluczem, obraca go na stronę odkrytą (jeśli był zakryty) i umieszcza na swojej karcie badacza. Jeśli badacz, który kontroluje 1 lub więcej kluczy, zostanie wyeliminowany, należy umieścić każdy z tych kluczy na jego lokalizacji. Dowolny badacz może w ramach zdolności <span class="icon-action"></span> dać innemu badaczowi w tej samej lokalizacji dowolną liczbę swoich kluczy.<br><b>Klucze same z siebie nie mają żadnego efektu w grze.</b> . Jednak niektóre efekty kart mogą się zmieniać w zależności od tego, które klucze kontroluje badacz. Dodatkowo klucze mogą czasami być niezbędne, aby scenariusz postąpił dalej.</p><h1 id="Collection">Kolekcja kart</h1><p>Jeśli zdolność odnosi się do kolekcji kart gracza (na przykład „przeszukaj kolekcję kart”), chodzi o kolekcję kart, która została użyta w celu przygotowania talii gracza.<br><i>Przykład: Szymon i Elżbieta używają kart z kolekcji Szymona. Jeśli Elżbieta zostanie poproszona o „przeszukanie kolekcji kart”, to przeszukuje kolekcję kart Szymona.</i></p><h1 id="Control">Kontrola</h1><p>Patrz „<a href="#Ownership_and_Control">Własność i kontrola</a>”.</p><h1 id="Copy">Kopia</h1><p>Kopia karty jest definiowana według jej nazwy. Drugą kopią karty jest dowolna inna karta o tej samej nazwie, niezależnie od jej rodzaju, treści, ilustracji lub wszelkich innych cech, którymi różnią się obie karty.</p><h1 id="Costs">Koszty</h1><p>W grze występują dwa rodzaje kosztów: koszty w zasobach oraz koszty zdolności.<br>Koszt karty w zasobach to wartość liczbowa, którą należy opłacić (żetonami zasobów), aby zagrać daną kartę z ręki. W celu opłacenia kosztu w zasobach badacz bierze wskazaną liczbę żetonów zasobów ze swojej puli zasobów i odkłada je do puli żetonów.<br>Niektóre zdolności aktywowane kart zostały zapisane w postaci „koszt: efekt”. Występująca w takim zapisie treść poprzedzająca dwukropek oznacza koszt zdolności, który musi zostać opłacony, oraz wszelkie warunki aktywacji, które muszą być spełnione, aby można było aktywować daną zdolność. Treść następująca po dwukropku to efekt.<br>- Jeśli należy opłacić kilka kosztów z jednej karty, to koszty te muszą zostać opłacone równocześnie.<br>- Tylko gracz kontrolujący kartę lub zdolność może zapłacić jej koszt. Elementy gry kontrolowane przez innego gracza nie mogą być wykorzystane do zapłacenia kosztu.<br>- Do wyczerpywania, poświęcania lub innego wykorzystywania kart w celu opłacenia kosztu gracz może używać jedynie kart, które znajdują się w grze i są pod kontrolą danego gracza, chyba że koszt wyraźnie wskazuje stan poza grą.<br>- Jeśli koszt wymaga elementu gry, który nie znajduje się w grze, gracz płacący taki koszt może do zapłaty używać jedynie elementów gry, które znajdują się w jego obszarach gry (np. na jego ręce lub w talii).<br>- Jeśli badacze zostaną poinstruowani, aby zapłacić koszt jako grupa, wówczas każdy badacz (lub każdy badacz w grupie określonej przez zdolność) może wnieść wkład w zapłatę takiego kosztu.<br>- Zdolność karty nie może być zainicjowana, a tym samym nie można zapłacić jej kosztu, jeśli rozpatrzenie jej efektu nie zmieniłoby stanu gry.<br>- Jeśli badacz otrzyma obrażenia lub punkty przerażenia jako koszt i przepisze dowolne z nich na karty atutu, nadal uznaje się, że koszt został opłacony.</p><h1 id="Qualifiers">Kwalifikatory</h1><p>Jeśli tekst karty zawiera kwalifikator, po którym następuje kilka pojęć, to dany kwalifikator odnosi się do wszystkich pojęć na liście. <i>(Na przykład: w określeniu „każdy unikatowy sprzymierzeniec i przedmiot”słowo „unikatowy” odnosi się zarówno do „sprzymierzeńca”, jak „przedmiotu”)</i>.</p><h1 id="The_letter_X">Litera „X”</h1><p>Wartość litery X jest definiowana przez zdolność karty lub wybór umożliwiony graczowi. Jeśli X nie jest zdefiniowane, to jego wartość wynosi 0.<br>- W przypadku kosztów z literą X, X jest definiowane przez zdolność karty lub wybór dokonany przez gracza. Następnie opłacony koszt może być zmodyfikowany przez efekty (bez zmieniania wartości X).</p><h1 id="Tokens">Limit żetonów</h1><p>W grze nie ma limitu żetonów (żadnego rodzaju), które w dowolnym momencie mogą zostać użyte na obszarze gry. Jeśli graczom skończą się żetony, wówczas mogą użyć dowolnych innych żetonów lub monet, aby kontynuować zaznaczanie obecnego stanu gry.</p><h1 id="Limits_and_Maximums">Limity i wartości maksymalne</h1><p><b>„Limit X na <span class="icon-okres"></span>”</b> to limit występujący na kartach, które pozostają w grze na czas rozpatrywania efektu zdolności. Każda zdolność z takim limitem może być zainicjowana X razy podczas wskazanego okresu. Jeśli karta opuści grę i wejdzie do gry ponownie w trakcie tego samego okresu, to dana karta jest uznawana za wprowadzająca do gry nowe użycie danej zdolności.<br><b>„Limit X na [kartę/element gry]”</b> to limit występujący na kartach dodatków. Ogranicza on liczbę kopii danej karty (według nazwy), które mogą zostać dołączone do każdej wskazanej karty lub elementu gry.<br>- Jeśli nie zaznaczono inaczej, limity odnoszą się do gracza.<br>- Jednakże „limit grupowy” działa na całą grupę badaczy. <i>(Na przykład, jeśli badacz aktywuje zdolność, która ma „limit grupowy raz na grę”, to żaden inny badacz nie może aktywować już tej zdolności podczas danej gry)</i>.<br><b>„Maksymalnie X na <span class="icon-okres"></span>”</b> narzuca maksymalną liczbę wszystkich kopii karty (według nazwy) dla wszystkich graczy. Na ogół zwrot ten określa maksymalną liczbę razy zagrania kolejnych kopii danej karty podczas wskazanego czasu. Jeśli wartość maksymalna zawiera słowo „przeznaczony” <i>(na przykład „Na każdy test umiejętności można przeznaczyć maksymalnie 1 taką kartę”)</i>, to narzuca ona maksymalną liczbę kopii karty, które mogą być przeznaczone na rzecz testów umiejętności we wskazanym okresie. Jeśli wartość maksymalna jest częścią zdolności, to narzuca ona maksymalną liczbę inicjacji danej umiejętności ze wszystkich kopii (według nazwy) kart zawierających daną zdolność (z nią samą włącznie) we wskazanym okresie.<br>Jeśli efekty na karcie lub zdolności z limitem lub wartością maksymalną zostaną anulowane, nadal wlicza się je do limitu/wartości maksymalnej, ponieważ dana zdolność została już zainicjowana.</p><h2 id="Limits_Pertaining_to_Play_Areas">Limity dotyczące obszarów gry</h2><p>Niektóre limity mogą odnosić się do konkretnych obszarów gry, np. „Limit 1 na talię”, „Limit 1 na pulę zwycięstwa” czy „Limit 1 na grę”. Taki limit ogranicza liczbę kopii danej karty (wg tytułu), które mogą znajdować się w określonym obszarze gry. Kolejna kopia danej karty nie może wejść do określonego obszaru gry, jeśli limit został już osiągnięty. Należy pamiętać, że limity odnoszą się do konkretnego gracza, chyba że zaznaczono inaczej. Przykładowo karta z ograniczeniem „Limit 1 na talię” może występować w dwóch różnych taliach badaczy.<br><i>Uwaga: „Limit X na badacza” to limit, który dotyczy obszaru gry każdego badacza.</i></p><h1 id="Location_Cards">Lokalizacje (karty)</h1><p>Karty lokalizacji reprezentują miejsca, które badacze mogą eksplorować w trakcie rozgrywania scenariusza.<br>- Małych kart badaczy należy używać do oznaczenia lokalizacji, w której badacz się znajduje.<br>- Kiedy badacz znajduje się w lokalizacji, oznacza to, że w tej lokalizacji znajduje się sam badacz, wszystkie jego atuty oraz wszelkie karty znajdujące się na jego obszarze zagrożenia.<br>- Lokalizacje wchodzą do gry stroną „nieodkrytą” do góry (nie widać ich wartości zasłony i/lub wartości wskazówek). W tym momencie nie należy odczytywać „odkrytej” strony.<br>- Za pierwszym razem, kiedy badacz porusza się do lokalizacji, dana lokalizacja zostaje odkryta (odwrócona na stronę odkrytą) i umieszcza się na niej wskazówki w liczbie równej jej wartości wskazówek (może to nastąpić także podczas przygotowania). Większość wartości wskazówek jest podana w postaci wartości „na badacza” (<span class="icon-per_investigator"></span>).<br>- Lokalizacja, na której widać wartość zasłony/wskazówek, znajduje się w stanie „odkrytym”.</p><h1 id="Lola_and_Roles">Lola i jej „role”</h1><p>Jako uznana aktorka Lola Hayes potrafi odgrywać wiele różnych ról. Na początku każdego scenariusza, po dobraniu przez graczy początkowych kart, Lola Hayes musi wybrać rolę (Neutralna, Strażnik, Poszukiwacz, Łotr, Mistyk lub Ocalały). Lola może zagrywać, przeznaczać do testów umiejętności lub aktywować zdolności <span class="icon-action"></span>, <span class="icon-fast"></span> lub <span class="icon-reaction"></span> tylko kart neutralnych lub kart należących do tej samej klasy co wybrana przez Lolę rola. To ograniczenie dotyczy tylko kart gracza, nie dotyczy zaś kart spotkań ani osłabień. Należy pamiętać, że zdolności stałe oraz <b>Wymuszone</b> na kartach, które należą do innej klasy niż wybrana przez Lolę rola, pozostają aktywne.</p><h1 id="Hunter">Łowca</h1><p>Łowca to słowo kluczowe.<br>Podczas fazy wrogów (<a href="#Enemy_Phase">ramowy krok 3.2</a>) każdy przygotowany, niebędący w zwarciu wróg ze słowem kluczowym Łowca porusza się do połączonej lokalizacji, najkrótszą trasą w kierunku najbliższego badacza. Wrogowie znajdujący się w lokalizacjach z co najmniej jednym badaczem nie poruszają się.<br>- Jeśli w takiej samej odległości znajduje się kilku badaczy, którzy spełniają warunek „najbliższego badacza”, wróg porusza się w stronę tego z nich, który najlepiej spełnia polecenie polowania danego wroga. Jeśli żaden nie spełnia tych poleceń albo wróg nie posiada poleceń dotyczących polowania, główny badacz może wybrać badacza, w którego stronę wróg się poruszy.<br>- Jeśli wróg ze słowem kluczowym Łowca byłby zmuszony do poruszenia się do lokalizacji, do której ruch jest zablokowany przez zdolność karty, to dany wróg się nie porusza.<br>Patrz także: „<a href="#Prey">Polowanie</a>”.</p><h1 id="Massive">Masywny</h1><p>Masywny to słowo kluczowe.<br>Przygotowany wróg ze słowem kluczowym Masywny jest uznawany za będącego w zwarciu ze wszystkimi badaczami znajdującymi się w tej samej lokalizacji co on.<br>- Wyczerpany wróg ze słowem kluczowym Masywny nie jest uznawany za będącego w zwarciu z jakimkolwiek badaczem.<br>- Wróg ze słowem kluczowym Masywny nie może być umieszczany na obszarze zagrożenia żadnego badacza.<br>- Kiedy wróg ze słowem kluczowym Masywny atakuje podczas fazy wrogów, jego (pełny) atak należy rozpatrzyć w odniesieniu do każdego badacza, z którym jest w zwarciu, robiąc to pojedynczo dla każdego z badaczy. Główny badacz wybiera kolejność, w której te ataki są rozpatrywane. Masywny wróg nie wyczerpuje się, dopóki nie zostanie rozpatrzony ostatni atak w danej fazie.<br>- Kiedy wróg ze słowem kluczowym Masywny wykonuje atak towarzyszący, to atak ten jest rozpatrywany tylko w odniesieniu do gracza, który go wywołał.<br>- Masywny wróg nie porusza się wraz z badaczem, z którym jest w zwarciu, kiedy ten porusza się poza lokalizację z masywnym wrogiem.<br>- Jeśli wykonywany przez badacza test walki przeciwko masywnemu wrogowi zakończy się porażką, pozostałym badaczom znajdującym się z nim w zwarciu nie są zadawane żadne obrażenia.</p><h1 id="Modifiers">Modyfikatory</h1><p>Niektóre zdolności sprawiają, że wartości lub liczby określonych elementów mogą być modyfikowane. Stan gry ciągle sprawdza wartości wszystkich zmiennych wartości i liczb, które są modyfikowane i (jeśli zajdzie taka potrzeba) odpowiednio je aktualizuje.<br>Ilekroć zastosowany (lub usunięty) zostaje nowy modyfikator, należy od początku policzyć daną wartość, biorąc pod uwagę niezmodyfikowaną wartość podstawową oraz wszystkie aktywne modyfikatory.<br>- Podczas liczenia wartości należy traktować wszystkie modyfikatory jako stosowane równocześnie. Wszelkie modyfikatory dodające i odejmujące należy jednak uwzględnić, zanim pod uwagę wzięte zostaną modyfikatory mnożące i/lub dzielące.<br>- Niepełne wartości są zaokrąglane w górę po tym, jak wszystkie modyfikatory zostaną zastosowane.<br>- Wartość dostępna na karcie (taka jak statystyka, symbol, liczba cech lub słów kluczowych) nie może być zredukowana do wartości poniżej zera. Ujemne modyfikatory przewyższające wartość karty mogą być wobec niej zastosowane, ale po uwzględnieniu wszystkich aktywnych modyfikatorów wyniki poniżej zera są uznawane za zero. <i>(Przykład: Daniel testuje zwinność i odkrywa żeton chaosu o wartości −8. Kiedy zostanie on zastosowany do wartości zwinności 4, zaowocuje to wartością zwinności −4. Jednak zwinność Daniela nie może zostać zredukowana poniżej 0. Dopóki obecny jest modyfikator −8 , zwinność Daniela wynosi 0. Gdyby Daniel zagrał „Łut szczęścia”, aby otrzymać do testu premię +2, ta premia nie zostałaby zastosowana do obecnej wartości wynoszącej zero. Zamiast tego zostałby zastosowany w połączeniu ze wszystkimi aktywnymi modyfikatorami. Wówczas zwinność Daniela zostałaby podliczona następująco: bazowa umiejętność 4, −8 z żetonu chaosu, +2 z „Łutu szczęścia”. Daje to łącznie −2, co nadal jest traktowane jako zero)</i>.</p><h1 id="May">Może</h1><p>Słowo „może” (w dowolnej formie) wskazuje, że konkretny gracz ma możliwość wykonania tego, na co słowo to pozwala. Jeśli nie jest wyraźnie wskazany konkretny gracz, możliwość ta jest zapewniona graczowi kontrolującemu kartę ze zdolnością zapewniającą taką opcję.</p><h1 id="Reaction_Opportunities">Możliwości reakcji</h1><p>Kiedy jest rozpatrywany warunek aktywacji, badacze mają możliwość rozpatrzenia zdolności <span class="icon-reaction"></span> w odpowiedzi na dany warunek aktywacji. Gra postępuje dopiero, gdy każdy z graczy skorzysta (lub zrezygnuje) ze swojej możliwości reakcji.<br>Użycie zdolności <span class="icon-reaction"></span> w odpowiedzi na warunek aktywacji nie uniemożliwia użycia innych zdolności <span class="icon-reaction"></span> w odpowiedzi na ten sam warunek aktywacji.<br><i>Przykład: Roland właśnie pokonał wroga i chce aktywować swoją zdolność <span class="icon-reaction"></span> : „Po tym, jak pokonasz wroga: odkryj 1 żeton wskazówki w twojej lokalizacji”. Odkrywa 1 żeton wskazówki w swojej lokalizacji. Następnie może zagrać Dowód! (<span class="icon-elder_sign"></span> 22) w odpowiedzi na pokonanie danego (tego samego) wroga. Obie te karty mają taki sam warunek aktywacji („Po tym, jak pokonasz wroga”), jednak aktywowanie jednej z tych reakcji nie uniemożliwia Rolandowi aktywowania drugiej.</i></p><h1 id="Surge">Mroczna fala</h1><p>Mroczna fala to słowo kluczowe.<br>Po dobraniu i rozpatrzeniu spotkania ze słowem kluczowym Mroczna fala badacz musi dobrać kolejna kartę z talii spotkań.<br>- Jeśli karta ze słowem kluczowym Mroczna fala zostanie dobrana podczas przygotowania, należy rozpatrywać Mroczną falę.</p><h1 id="Retaliate">Mściwy</h1><p>Mściwy to słowo kluczowe.<br>Za każdym razem, kiedy podczas atakowania przygotowanego wroga ze słowem kluczowym Mściwy test umiejętności zakończy się porażką, po zastosowaniu wszystkich wyników danego testu dany wróg wykonuje atak skierowany przeciwko atakującemu badaczowi. Mściwy wróg nie wyczerpuje się, wykonując atak.<br>- Ten atak występuje niezależnie od tego, czy wróg znajduje się w zwarciu z atakującym, czy też nie.</p><h1 id="Must">Musi</h1><p>Jeśli badacz zostanie poinstruowany, że „musi” wybrać jedną z kilku opcji, to zmuszony jest wybrać opcję, która może wpłynąć na zmianę stanu gry.<br>- W przypadku braku słowa „musi” (lub dowolnej jego formy), w ramach rozpatrywania efektu można dokonać wyboru dowolnej spośród możliwości, nawet takiej, która nie zmieni stanu gry.</p><h1 id="Per_Investigator">Na badacza ([per_investigator])</h1><p>Jeśli obok wartości występuje symbol <span class="icon-per_investigator"></span>, to dana wartość jest mnożona przez liczbę badaczy, którzy rozpoczęli dany scenariusz.<br>- Mnożenie wartości „na badacza” jest dokonywane przed wszystkimi innymi modyfikatorami, a wynik tego mnożenia jest traktowany jak wydrukowana wartość na karcie.<br>- Tekst, który używa określenia „na badacza”, również bierze pod uwagę liczbę badaczy, którzy rozpoczęli dany scenariusz, i stosuje się go przed jakimikolwiek innymi modyfikatorami.<br>- Jeśli badacze zostali wyeliminowani z danego scenariusza, to nadal wlicza się ich do wartości „na badacza”.</p><h1 id="Nearest">Najbliższy</h1><p>Zdolności niektórych kart odnoszą się do „najbliższej” jednostki. Określenie najbliższy odnosi się do jednostki określonego rodzaju w lokalizacji, do której można dotrzeć najmniejszą liczbą połączeń, nawet jeśli jedno lub kilka z takich połączeń jest zablokowanych przez zdolność innej karty. Ścieżka prowadząca do najbliższej jednostki to „najkrótsza” droga do danej jednostki.</p><h1 id="At">Na początku/koniec</h1><p>Niektóre zdolności posiadają warunki aktywacji używające wyrażeń „Na początku/koniec” lub „Jeśli”, zamiast dokładnego określenia „kiedy” lub „po tym, jak”, np. „Na koniec rundy” lub „Jeśli Kapłan ghouli został pokonany”. Te zdolności zostają aktywowane pomiędzy wszelkimi zdolnościami „kiedy” a „po tym, jak”, które posiadają ten sam warunek aktywacji.<br>Patrz też: "<a href="#If">Jeśli</a>".</p><h1 id="Then">Następnie</h1><p>Jeśli efekt zdolności zawiera słowo „następnie”, to tekst je poprzedzający musi zostać skutecznie rozpatrzony w całości, zanim pozostała część efektu, opisana po słowie „następnie”, będzie mogła zostać rozpatrzona.<br>- Jeśli występująca przed słowem „następnie” część efektu będzie skutecznie rozpatrzona w całości, wówczas część występująca po tym słowie także musi zostać rozpatrzona.<br>- Występująca po słowie „następnie” część efektu ma pierwszeństwo w kolejności przed innymi niebezpośrednimi konsekwencjami rozpatrzenia części przed słowem „następnie”. <i>(Na przykład, jeśli efekt brzmi „Dobierz kartę spotkania. Następnie otrzymujesz 1 punkt przerażenia”, a gracz kontroluje zdolność mówiącą „Po tym, jak dobierzesz kartę spotkania”, efekt po „Otrzymujesz 1 punkt przerażenia” występuje przed tym, jak będzie mogło zostać zainicjowane „Po tym, jak dobierzesz kartę spotkania”)</i>.<br>- Jeśli nie uda się skutecznie rozpatrzyć w całości części przed słowem „następnie”, wówczas część występująca po tym słowie także nie jest rozpatrywana.</p><h1 id="Haunted">Nawiedzona</h1><p>„Nawiedzona” to nowa zdolność pojawiająca się na niektórych lokalizacjach. Za każdym razem, kiedy podczas badania lokalizacji test umiejętności badacza zakończy się porażką, po zastosowaniu wszystkich rezultatów tego testu umiejętności dany badacz musi rozpatrzeć wszystkie zdolności „<b>Nawiedzona</b> –” danej lokalizacji.<br>Dla celów rozpatrywania efektów innych kart lokalizacja jest „nawiedzona”, jeśli posiada przynajmniej jedną zdolność „<b>Nawiedzona</b> –” (może być ona wydrukowana na danej lokalizacji lub pochodzić z innego źródła).</p><h1 id="Cannot">Nie może</h1><p>Określenie „nie może” jest ostateczne i nie może zostać zniesione przez inne zdolności.</p><h1 id="Myriad">Niezliczone</h1><p>Badacz może zawrzeć w swojej talii do 3 kopii karty gracza (o tej samej nazwie) ze słowem kluczowym Niezliczone, zamiast normalnego limitu 2 kopii. Dodatkowo gdy gracz kupuje do swojej talii kartę ze słowem kluczowym Niezliczone, może zakupić do 2 dodatkowych kopii danej karty (o tym samym poziomie), nie płacąc za nie punktami doświadczenia.</p><h1 id="Threat_Area">Obszar zagrożenia</h1><p>Obszar zagrożenia badacza to obszar gry, w którym umieszcza się karty spotkań aktualnie będące w zwarciu z danym badaczem i/lub na niego wpływające.<br>- Karty znajdujące się na obszarze zagrożenia badacza znajdują się w tej samej lokalizacji co dany badacz.</p><h1 id="Revelation">Odkrycie</h1><p>Zdolność odkrycia może wystąpić na kartach spotkań lub na kartach osłabienia.<br>- Kiedy badacz dobiera kartę spotkania, to musi rozpatrzyć wszystkie zdolności „<b>Odkrycie</b> –” występujące na danej karcie. Ma to miejsce, zanim ta karta wejdzie do gry lub, w przypadku karty podstępu, zanim zostanie ona odłożona na stos kart odrzuconych.<br>- Kiedy karta osłabienia wchodzi na rękę badacza, dany badacz musi natychmiast rozpatrzyć wszystkie zdolności odkrycia z takiej karty tak, jakby ją właśnie dobrał.</p><h1 id="Set_Aside">Odłożenie na bok</h1><p>Niektóre scenariusze nakazują graczom odłożyć na bok określone karty. Odłożone na bok karty nie wchodzą w interakcję z grą, dopóki nie odniosą się do nich instrukcje scenariusza lub zdolności kart.<br>Jeśli efekt nakazuje badaczowi przejąć kontrolę nad kartą, która obecnie jest odłożona na bok, dany efekt umieszcza daną kartę w grze, w obszarze gry danego badacza.</p><h1 id="Immune">Odporny</h1><p>Jeśli karta jest odporna na określoną grupę efektów <i>(na przykład „odporny na efekty kart podstępów” lub „odporny na efekty kart graczy”)</i>, to nie mogą na nią działać ani wybierać za cel jej efekty przynależące do tej grupy. Chroniona jest jedynie sama odporna karta, natomiast elementy wobec niej zewnętrzne (takie jak dołączone atuty, umieszczone na niej żetony lub zdolności pochodzące z odpornej karty) nie są odporne.<br>- Jeśli karta zyska odporność w wyniku działania efektu, występujące wcześniej efekty długotrwałe, które zostały wobec niej zastosowane, nie zostają usunięte. Jeśli karta utraci odporność w wyniku działania efektu, występujące wcześniej efekty długotrwałe nie zostają wobec niej zastosowane.<br>- Odporność chroni kartę tylko przed efektami kart. Nie chroni jednak przed kosztami.</p><h1 id="Leaves_Play">Opuszczanie gry</h1><p>Określenie „opuszcza grę” odnosi się do dowolnego momentu, w którym karta przechodzi ze stanu w grze do stanu poza grą (patrz „<a href="#In_Play_and_Out_of_Play">W grze i poza grą</a>”).<br>Jeśli karta opuszcza grę, poniższe konsekwencje następują równocześnie do opuszczenia przez nią gry:<br>- Wszystkie żetony znajdujące się na danej karcie są zwracane do puli żetonów.<br>- Wszystkie dodatki dołączone do danej karty zostają odrzucone.<br>- Wszystkie długotrwałe i/lub opóźnione efekty działające na kartę, dopóki była ona w grze, kończą się w odniesieniu do danej karty.</p><h1 id="Weakness">Osłabienie</h1><p>Osłabienie to podrodzaj karty. Karty te reprezentują wady, klątwy, szaleństwa, rany, zadania, wrogów lub elementy fabularne, które są częścią historii bohatera lub które zostały zdobyte w toku kampanii. Karty osłabienia są rozpatrywane w różny sposób w zależności od rodzaju.<br>- Kiedy badacz dobierze osłabienie z rodzaju spotkania <i>(na przykład osłabienie wroga lub podstępu)</i>, taką kartę należy rozpatrzyć tak, jakby została właśnie dobrana z talii spotkań.<br>- Dopóki osłabienia posiadające podtyp karty spotkania (np. wróg lub podstęp) znajdują się w talii posiadacza, są traktowane jak karty gracza. Kiedy takie karty są rozpatrywane oraz gdy wchodzą do gry, są one traktowane jak karty spotkań. Zanim osłabienie posiadające podtyp karty spotkania zostanie rozpatrzone, jest ono nadal traktowane jako karta gracza.<br>- Kiedy badacz dobierze osłabienie z rodzaju gracza (na przykład osłabienie atutu, wydarzenia lub umiejętności), należy rozpatrzyć wszelkie efekty odkrycia takiej karty, a następnie dodać ją na rękę badacza. Taka karta może zostać użyta jak każda inna karta gracza tego rodzaju.<br>- Jeśli osłabienie wejdzie na rękę gracza w sposób, który nie wiązał się z dobraniem karty, wówczas badacz musi rozpatrzyć kartę (w tym wszelkie zdolności odkrycia) tak, jakby ją właśnie dobrał.<br>- Posiadaczem osłabienia jest badacz, który rozpoczął grę z danym osłabieniem w swojej talii lub na swoim obszarze gry.<br>- Jeśli podczas scenariusza karta osłabienia zostanie dodana do talii, ręki lub obszaru zagrożenia gracza, to dane osłabienie pozostaje do końca kampanii częścią talii danego badacza (chyba że zostanie usunięte z kampanii przez zdolność karty lub zakończenie scenariusza)<br>- Gracz nie może opcjonalnie zdecydować się odrzucić osłabienia ze swojej ręki, chyba że karta wyraźnie na to pozwala.<br>- Osłabienia spotkania nie są, tak jak inne karty spotkań, kontrolowane przez żadnego z graczy. Osłabienia gracza są kontrolowane przez posiadacza.<br>- Niektóre karty i tekst gry odnoszą się do „podstawowych osłabień”. Podstawowe osłabienie można poznać po występujących na nim słowach „podstawowe osłabienie” oraz po symbolu pokazanym poniżej.</p><h1 id="Taking_Damage_Horror">Otrzymywanie obrażeń/punktów przerażenia</h1><p>„Otrzymujesz X obrażeń” to skrócona wersja zapisu „Zadaj swojemu badaczowi X obrażeń”. „Otrzymujesz X punktów przerażenia” to skrócona wersja zapisu „Zadaj swojemu badaczowi X punktów przerażenia”.<br>Patrz „<a href="#Dealing_Damage_Horror">Zadawanie obrażeń/punktów przerażenia</a>”.</p><h1 id="Parley">Pertraktacje</h1><p>Niektóre zdolności zostały opatrzone oznaczeniem akcji „**Pertraktacje**”. Takie zdolności są inicjowane poprzez użycie akcji aktywacji (patrz „<a href="#Activate_Action">Aktywacja (akcja)</a>”).</p><h1 id="Seal">Pieczęć</h1><p>Jako dodatkowy koszt wejścia do gry karty ze słowem kluczowym Pieczęć gracz kontrolujący tę kartę musi przeszukać worek chaosu w poszukiwaniu określonego żetonu chaosu i umieścić go na danej karcie, tym samym go pieczętując. Jeśli istnieje wybór, który żeton zapieczętować, decyduje gracz kontrolujący kartę. Jeśli określonego żetonu nie ma w worku chaosu, karta nie może wejść do gry.<br>Uważa się, że zapieczętowany żeton chaosu nie znajduje się w worku chaosu i z tego powodu nie może zostać z niego odkryty podczas testu umiejętności lub zdolności<br>Kiedy żeton chaosu zostanie „uwolniony”, wraca do worka chaosu i nie jest już zapieczętowany. <b>Jeśli karta, na której znajduje się 1 lub więcej zapieczętowanych żetonów chaosu, z jakiegokolwiek powodu opuści grę, każdy znajdujący się na niej zapieczętowany żeton chaosu zostaje uwolniony.</b><br>Niektóre karty (ze słowem kluczowym Pieczęć lub bez niego) mogą także posiadać zdolności, które pieczętują 1 lub więcej żetonów chaosu jako część ich efektu. Należy przeprowadzić to w ten sam sposób: przeszukać worek chaosu w poszukiwaniu określonego żetonu, usunąć go z worka chaosu i umieścić na danej karcie. Jeśli określonego żetonu nie ma w worku chaosu, efekt karty jest nieudany.</p><h1 id="After">Po</h1><p>Słowo „po” odnosi się do momentu następującego natychmiast po tym jak określony moment lub warunek aktywacji zostanie w pełni rozpatrzony.<br><i>(Na przykład zdolność „Po tym, jak dobierzesz kartę wroga” jest inicjowana natychmiast po rozpatrzeniu wszystkich kroków dobrania wroga – ropatrzeniu jego zdolności odkrycia, rozstawienia go, itd.).</i><br>Patrz także: „<a href="#Priority_of_Simultaneous_Resolution">Priorytety w rozstrzyganiu efektów równoczesnych</a>”, „<a href="#Ability">Zdolność</a>”.</p><h1 id="Sanity_and_Horror">Poczytalność i przerażenie</h1><p>Poczytalność reprezentuje psychiczną odporność oraz stabilność emocjonalną. Przerażenie służy do oznaczania psychicznych urazów, których karta doznała w wyniku wystawienia jej na działanie Mitów.<br>- Kiedy karta otrzymuje przerażenie, należy umieścić na niej żetony przerażenia w liczbie odpowiadającej liczbie otrzymanego właśnie przerażenia (patrz „<a href="#Dealing_Damage_Horror">Zadawanie obrażeń/punktów przerażenia</a>”).<br>- Jeśli na badaczu znajdują się punkty przerażenia w liczbie równej jego wartości poczytalności lub wyższej, to zostaje on pokonany. Kiedy badacz zostaje pokonany, to zostaje wyeliminowany ze scenariusza (patrz „<a href="#Elimination">Eliminacja</a>”).<br>- W czasie kampanii badacz, który zostanie pokonany poprzez otrzymanie przerażenia w liczbie równej jego poczytalności, otrzymuje 1 punkt traumy psychicznej. Otrzymanie traumy psychicznej może sprawić, że badacz popadnie w **obłęd** (więcej informacji – patrz „<a href="#Campaign_Play">Kampania</a>”).<br>- Jeśli na atucie posiadającym wartość poczytalności znajduje się przerażenie w liczbie równej jego wartości poczytalności lub wyższej, dany atut zostaje pokonany i należy odłożyć go na stos kart odrzuconych właściciela.<br>- „Pozostała poczytalność” karty to bazowa wartość jej poczytalności pomniejszona o liczbę znajdującego się na niej przerażenia, powiększona lub pomniejszona o wszelkie aktywne modyfikatory poczytalności.<br>- Uznaje się, że karta atutu bez wartości poczytalności ma poczytalność równą 0, nie może zyskiwać poczytalności i nie można do niej przypisywać punktów przerażenia.<br>Patrz także: „<a href="#Direct_Damage_Direct_Horror">Bezpośrednie obrażenia, bezpośrednie przerażenie</a>”.</p><h1 id="Base_Value">Podstawowa wartość</h1><p>Podstawowa wartość to wartość elementu przed zastosowaniem jakichkolwiek modyfikatorów. Jeśli nie zaznaczono inaczej, podstawowa wartość elementu z karty to wartość wydrukowana na danej karcie.</p><h1 id="Treachery_Cards">Podstępy (karty)</h1><p>Karty podstępu reprezentują klątwy, przypadłości, szaleństwa, przeszkody, katastrofy lub inne niespodziewane wypadki, które badacze mogą napotkać podczas rozgrywania scenariusza.<br>Kiedy badacz dobierze kartę podstępu, musi rozpatrzyć jej efekty. Następnie karta jest odkładana na odpowiedni stos kart odrzuconych, pod warunkiem że jej zdolność nie mówi inaczej.<br>Patrz „<a href="#Mythos_Phase">1.4 Każdy badacz dobiera 1 kartę spotkania</a>”.</p><h1 id="Defeat">Pokonany</h1><p>Otrzymywanie obrażeń i/lub punktów przerażenia może sprawić, że badacz, wróg lub atut zostaną pokonani.<br>- Jeśli badacz posiada obrażenia w liczbie równej swojej wytrzymałości lub wyższej (lub posiada punkty przerażenia w liczbie równej swojej poczytalności lub wyższej), wówczas zostaje pokonany. Badacz może zostać pokonany także przez zdolność karty. Kiedy badacz zostaje pokonany, zostaje on wyeliminowany ze scenariusza (patrz „<a href="#Elimination">Eliminacja</a>”).<br>- Podczas kampanii badacz, który zostanie pokonany poprzez otrzymanie obrażeń w liczbie równej jego wytrzymałości, otrzymuje 1 punkt traumy fizycznej. Badacz, który zostanie pokonany poprzez otrzymanie punktów przerażenia w liczbie równej jego poczytalności, otrzymuje 1 punkt traumy psychicznej. Otrzymanie traumy może sprawić, że badacz zostanie **zabity** lub popadnie w **obłęd** (więcej informacji – patrz „<a href="#Campaign_Play">Kampania</a>”).<br>- Jeśli wróg posiada obrażenia w liczbie równej swojej wytrzymałości lub wyższej, wówczas zostaje pokonany i należy umieścić go na stosie odrzuconych kart spotkań (lub na stosie kart odrzuconych właściciela, jeśli to osłabienie).<br>- Jeśli atut z wartością wytrzymałości posiada obrażenia w liczbie równej swojej wytrzymałości lub wyższej, wówczas zostaje pokonany. Jeśli atut z wartością poczytalności posiada punkty przerażenia w liczbie równej swojej poczytalności lub wyższej, wówczas zostaje pokonany. Pokonany atut jest odkładany na stos kart odrzuconych właściciela.</p><h1 id="Prey">Polowanie</h1><p>Jeśli nadarzy się stosowna okazja, niektórzy wrogowie zaczynają ścigać wskazanych badaczy. Takich wrogów można poznać po wytłuszczonym słowie „**Polowanie**”, będącym częścią ich pola tekstowego, po którym następuje polecenie opisujące, z kim powinni wejść w zwarcie.<br>- Jeśli wróg mający automatycznie wejść w zwarcie z badaczem w swojej lokalizacji ma kilka opcji zwarcia, wówczas wchodzi w zwarcie z badaczem, który najlepiej spełnia jego warunki polowania (jeśli kilku badaczy spełnienia te warunki w takim samym stopniu, główny badacz może wybrać jednego z nich – patrz „<a href="#Enemy_Engagement">Zwarcie z wrogiem</a>”).<br>- Jeśli wróg poruszający się w kierunku najbliższego badacza może wybrać spośród kilku badaczy w takiej samej odległości, wówczas musi wybrać tego z badaczy, który najlepiej spełnia jego warunki polowania (jeśli kilku badaczy w tej samej odległości spełnia kryterium polowania, główny badacz wybiera jednego z nich – patrz „<a href="#Hunter">Łowca</a>”).<br>- Jeśli w poleceniu polowania wroga znajduje się słowo „tylko”, to dany wróg porusza się i wchodzi w zwarcie jedynie z danym badaczem (tak jakby był on jedynym badaczem w grze) i podczas poruszania się i wchodzenia w zwarcie ignoruje wszystkich pozostałych badaczy. Pozostali badacze mogą używać akcji zwarcia lub zdolności kart, aby wejść w zwarcie z takim wrogiem..<br>- Polowanie nie ma żadnego natychmiastowego efektu dotyczącego rozstawiania wroga (patrz „<a href="#Spawn">Rozstawienie</a>”).</p><h1 id="Move">Poruszanie się</h1><p>Ilekroć jednostka (badacz lub wróg) porusza się, należy przemieścić kartę danego wroga lub małą kartę danego badacza z jego obecnej lokalizacji do innej lokalizacji.<br>- Jeśli nie zaznaczono inaczej w efekcie lub zdolności poruszenia, poruszająca się jednostka musi poruszyć się do połączonej lokalizacji. Połączone lokalizacje są oznaczone na karcie lokalizacji tak, jak to pokazano poniżej.<br>- Ilekroć jednostka się poruszy, uznaje się, że jednocześnie opuszcza swoją poprzednią lokalizację i wchodzi do nowej lokalizacji.<br>- Jeśli jednostka jest „poruszana do…” określonej lokalizacji, to jest poruszana bezpośrednio do niej i nie przechodzi na swej drodze przez inne lokalizacje.<br>- Jeśli badacz poruszy się do nieodkrytej lokalizacji, dana lokalizacja zostaje odkryta (jej karta jest odwracana na drugą stronę i umieszcza się na niej wskazówki w liczbie równej wartości wskazówek). Większość wartości wskazówek została wyrażona jako wartość „na badacza (<span class="icon-per_investigator"></span>)”.<br>- Jeśli wróg poruszy się do nieodkrytej lokalizacji, to pozostaje ona nieodkryta.<br>- Elementy gry (żetony lub karty) także mogą być poruszane przez zdolności kart pomiędzy lokalizacjami lub obszarami gry.<br>- Kiedy jednostka lub element gry jest poruszany, nie może poruszyć się do swojego obecnego miejsca. Jeśli nie ma dozwolonego miejsca na poruszenie się, nie można podjąć próby poruszenia się.<br>- O ile nie określono inaczej, wrogowie i badacze muszą zawsze znajdować się w lokalizacji podczas rozgrywki. Jeśli jakiś efekt (taki jak efekt „nie można się poruszyć”) spowodowałby, że badacz lub wróg nie byliby w lokalizacji, zignoruj ten efekt.</p><h1 id="Move_Action">Poruszanie się (akcja)</h1><p>„Poruszenie się” to akcja, którą badacz może wykonać podczas swojej tury, w fazie badaczy.<br>Kiedy badacz wykonuje tę akcję, należy go poruszyć (wykorzystując w tym celu jego małą kartę) do dowolnej innej lokalizacji, która jest oznaczona jako połączona z jego obecną lokalizacją (patrz „<a href="#Move">Poruszanie się</a>”).</p><h1 id="Bearer">Posiadacz</h1><p>Posiadaczem osłabienia jest badacz, który rozpoczął grę z danym osłabieniem w swojej talii lub na swoim obszarze gry.<br>Patrz „<a href="#Weakness">Osłabienie</a>”.</p><h1 id="Bonded">Powiązana</h1><p>Karty ze słowem kluczowym Powiązana odwołują się do innej karty gracza. Nie posiadają poziomu i dlatego nie są dostępne podczas budowania talii. Zamiast tego karta, z którą są powiązane (która jest wymieniona w nawiasie przy tym słowie kluczowym), przywołuje powiązane karty do gry.<br>Jeśli talia badacza zawiera kartę, która przywołuje jedną lub więcej powiązanych kart, dane powiązane karty powinny być odłożone na bok na początku każdej gry.<br>Jeśli osłabienie ze słowem kluczowym Powiązana zostaje dodane do talii badacza, jego ręki, obszaru zagrożenia lub obszaru gry, nie pozostaje ono częścią talii danego badacza do końca kampanii (w przeciwieństwie do innych osłabień). Takie osłabienie rozpoczyna każdą grę odłożone z boku, razem z innymi powiązanymi kartami danego badacza.<br><i>Przykład: Nadzieja, Gorliwość i Przepowiednia posiadają słowo kluczowe „Powiązana (Panna Doyle)”. Oznacza to, że dane karty są powiązane z Panną Doyle. Nadzieja, Gorliwość i Przepowiednia nie posiadają poziomu i dlatego nie są dostępne podczas budowania talii. Jednak w momencie zagrania Panny Doyle przywołuje ona każdą z danych kart. Dlatego gracz posiadający w swojej talii Pannę Doyle powinien na początku każdej gry odłożyć na bok Nadzieję, Gorliwość i Przepowiednię. Dane karty nie stanowią części talii danego badacza i nie wliczają się do jego limitu kart w talii.</i><br>Jeśli talia badacza zawiera kartę, która przywołuje jedną lub więcej powiązanych kart, na początku każdej gry te powiązane karty są odkładane na bok, poza grę. Liczba egzemplarzy każdej innej połączonej karty, które są odkładane w ten sposób, jest równa liczbie kopii, które zostały zawarte w produkcie, w którym ta powiązana karta została wprowadzona. Liczba kart w twojej talii, które przywołują daną powiązaną kartę, nie wlicza się do tego limitu.<br><i>Przykład: Badacz może mieć odłożone na bok tylko 3 kopie Kojącej Melodii na początku gry. Podobnie, na początku gry badacz może odłożyć na bok tylko 1 Istotę snu, niezależnie od tego, ile kopii Dziennika Snów zawarł w swojej talii.</i></p><h1 id="Aloof">Powściągliwy</h1><p>Powściągliwy to słowo kluczowe. Wróg ze słowem kluczowym Powściągliwy nie wchodzi automatycznie w zwarcie z badaczami w swojej lokalizacji.<br>- Kiedy powściągliwy wróg jest rozstawiany, nie jest rozstawiany w zwarciu.<br>- Badacz może użyć akcji zwarcia lub zdolności karty, aby wejść w zwarcie z powściągliwym wrogiem.<br>- Badacz nie może zaatakować powściągliwego wroga, dopóki dany wróg nie znajduje się w zwarciu z badaczem.</p><h1 id="Difficulty_level">Poziom trudności (rozgrywka)</h1><p>W *Horror w Arkham: Grze karcianej* występują cztery poziomy trudności: łatwy, standardowy, trudny i ekspercki. Na początku kampanii lub samodzielnego scenariusza gracze wybierają poziom trudności rozgrywki. Przygotowanie kampanii lub odpowiednia część Księgi kampanii w przypadku scenariusza wskazują, które żetony chaosu powinny być umieszczone w worku chaosu podczas rozgrywki na danym poziomie trudności.<br>- Podczas rozgrywki na łatwym lub standardowym poziomie trudności należy używać karty pomocy scenariusza po stronie „Łatwy/standardowy”. Podczas rozgrywki na trudnym lub eksperckim poziomie trudności należy zamiast tego używać karty pomocy scenariusza po stronie „Trudny/ekspercki”.</p><h1 id="Difficulty_skill_tests">Poziom trudności (testy umiejętności)</h1><p>Poziom trudności testu umiejętności to wskazana wartość liczbowa, którą badacz stara się osiągnąć lub przewyższyć swoją zmodyfikowaną wartością umiejętności, aby zdać dany test.<br>- W przypadku atakowania wroga, podstawowym poziomem trudności testu umiejętności jest wartość walki danego wroga.<br>- W przypadku badania lokalizacji, podstawowym poziomem trudności testu umiejętności jest wartość zasłony danej lokalizacji.<br>- W przypadku próby wymknięcia się wrogowi, podstawowym poziomem trudności testu umiejętności jest wartość wymykania się danego wroga.<br>- W przypadku rozgrywania testu umiejętności wywołanego przez zdolność karty, podstawowym poziomem trudności jest zapisana w nawiasie wartość liczbowa, obok której znajduje się oznaczenie testowanej umiejętności. <i>Na przykład: Intelekt (3)</i>.<br>Pełne zasady związane z testami umiejętności – patrz „<a href="#Skill_Test_Timing">Testy umiejętności i kolejność efektów</a>”.</p><h1 id="Priority_of_Simultaneous_Resolution">Priorytety w rozstrzyganiu efektów równoczesnych</h1><p>Jeśli efekt działa równocześnie na kilku graczy, ale gracze muszą indywidualnie podjąć decyzje w zakresie rozpatrzenia danego efektu, wówczas decyzje te są podejmowane w kolejności graczy. Po tym, jak wszystkie niezbędne wybory zostaną dokonane, efekt rozpatruje się równocześnie dla wszystkich jednostek, na które działa.<br>- Jeśli dwie lub więcej zdolności wymuszonych (w tym efekty opóźnione) miałoby zostać rozpatrzonych w tym samym czasie, główny badacz decyduje, w jakiej kolejności zdolności te zostaną rozpatrzone.<br>- Jeśli dwie lub więcej zdolności stałych i/lub efektów długotrwałych nie może być zastosowanych równocześnie, główny badacz decyduje, w jakiej kolejności się je stosuje.</p><h1 id="Search">Przeszukanie</h1><p>Kiedy gracz zostanie poinstruowany, aby przeszukać jakiś obszar w poszukiwaniu karty, to gracz ten może podejrzeć wszystkie karty w przeszukiwanym obszarze bez ujawniania ich pozostałym graczom.<br>- Jeśli efekt nakazuje przeszukać całą talię, talia ta musi zostać potasowana po zakończeniu przeszukiwania.<br>- Podczas rozpatrywania efektu przeszukiwania gracz jest zmuszony do odnalezienia celu przeszukiwania, jeśli w przeszukiwanym obszarze znajduje się jedna lub więcej dozwolonych opcji.<br>- Kiedy karty są częścią procesu przeszukiwania, nie uznaje się, że opuściły obszar, z którego pochodzą.</p><h1 id="Ready">Przygotowana</h1><p>Karta ułożona w pozycji prostej, która pozwala graczowi kontrolującemu tę kartę na przeczytanie jej tekstu od lewej do prawej, jest uznawana za przygotowaną.<br>- Domyślnie karty wchodzą do gry przygotowane.<br>- Kiedy wyczerpana karta jest przygotowywana, należy ją odwrócić do pozycji prostej. Wówczas mówi się, że jest ona przygotowana.<br>- Przygotowana karta nie może zostać przygotowana ponownie (najpierw musi zostać wyczerpana, na ogół przez krok gry albo zdolność karty).</p><h1 id="Victory_Display_Victory_Points">Pula zwycięstwa, punkty zwycięstwa</h1><p>Niektóre karty spotkań posiadają wartość w punktach zwycięstwa. Tekst **Zwycięstwo X** oznacza, że karta warta jest X punktów zwycięstwa.<br>Pokonana przez badaczy karta spotkania z punktami zwycięstwa jest przechowywana do końca scenariusza w puli zwycięstwa. Pula zwycięstwa to znajdujący się poza grą obszar wspólny dla wszystkich graczy. Po zakończeniu scenariusza karty z puli zwycięstwa zapewniają doświadczenie, które może zostać wykorzystane do ulepszenia talii badaczy (patrz „<a href="#Campaign_Play">Kampania</a>”).<br>- Kiedy wróg z punktami zwycięstwa zostanie pokonany, należy umieścić go w puli zwycięstwa, a nie na stosie kart odrzuconych.<br>- Na koniec scenariusza wszystkie lokalizacje z punktami zwycięstwa, które spełniają jednocześnie trzy warunki: są w grze, są odkryte i nie leżą na nich żadne żetony wskazówek, należy umieścić w puli zwycięstwa.<br>- Kiedy zakończy się rozpatrywanie karty podstępu z punktami zwycięstwa, należy umieścić ją w puli zwycięstwa, a nie na stosie kart odrzuconych.</p><h1 id="Checkpoints">Punkty zapisu</h1><p>Niektóre scenariusze kampanii <i>Na krawędzi Ziemi</i> są podzielone na kilka części. Gracze mogą zdecydować się na rozegranie tych części pojedynczo (robiąc przerwy pomiędzy kolejnymi częściami) lub jedna po drugiej podczas dłuższego spotkania. Każda część jest osobną rozgrywką z własnym przygotowaniem i zakończeniem.<br>Po rozegraniu jednej części scenariusza, Księga kampanii pokieruje badaczy do Punktu zapisu, który zawiera dalsze instrukcje postępowania. Jeśli badacze chcą przejść bezpośrednio do następnej części scenariusza, Punkt zapisu powie im, w jaki sposób przygotować grę do rozegrania następnego scenariusza. Jeśli badacze chcą zrobić przerwę i wznowić grę później, Punkt zapisu powie im, jakie informacje powinni zanotować w Dzienniku kampanii, aby łatwo i szybko przygotować grę podczas następnego spotkania.</p><h1 id="Empty_Location">Pusta lokalizacja</h1><p>Pusta lokalizacja to lokalizacja, w której nie ma żadnych wrogów ani badaczy.</p><h1 id="Blank">Puste</h1><p>Jeśli wydrukowane pole tekstowe jest przez zdolność uznawane za „puste”, dane pole tekstowe traktuje się tak, jakby nie było tam wydrukowanej żadnej treści. Tekst i/lub symbole zdobyte z innych źródeł nie stają się puste.<br>- W polu tekstowym karty znajdują się: cechy, słowa kluczowe, tekst karty i zdolności.</p><h1 id="Skill_Test_Results_and_Advanced_Timing">Rezultaty testu umiejętności i zasady kolejności efektów</h1><p>Podczas 7 kroku „Testów umiejętności i kolejności efektów” („Zastosowanie wyników testu umiejętności”) wszystkie efekty udanego testu umiejętności (sukces) są określane i rozpatrywane jednocześnie. Dotyczy to zarówno efektów samego testu (np. odkrytych podczas badania żetonów wskazówek lub obrażeń zadanych podczas ataku), jak i wszelkich efektów „Jeśli ten test zakończył się sukcesem…” ze zdolności kart lub z kart umiejętności przeznaczonych do tego testu.<br>Zdolności <span class="icon-reaction"></span> lub <b>Wymuszone</b> z warunkiem aktywacji zależnym od wyniku testu umiejętności (np. „Po tym, jak udało ci się zbadać lokalizację (sukces)” lub „Po tym, jak twój test umiejętności zakończy się porażką o 2 lub więcej”) nie aktywują się w tym momencie. Te zdolności aktywowane są podczas kroku 6 – „Ustalenie, czy test zakończył się sukcesem, czy porażką”.</p><h1 id="Resign">Rezygnowanie</h1><p>Niektóre zdolności zostały opatrzone oznaczeniem akcji „<b>Rezygnacja</b>”. Takie zdolności są inicjowane poprzez użycie akcji aktywacji (patrz „<a href="#Activate_Action">Aktywacja (akcja)</a>”).<br>- Kiedy badacz rezygnuje, zostaje on wyeliminowany poprzez rezygnację (patrz „<a href="#Elimination">Eliminacja</a>”). Badacz, który zrezygnuje, nie jest uznawany za pokonanego. </p><h1 id="Cardtypes">Rodzaje kart</h1><p>Rodzaje kart dostępnych w grze zostały zaprezentowane w Suplemencie IV, który szczegółowo prezentuje ich opisy (patrz „<a href="#Appendix_IV_Card_Anatomy">Suplement IV: Opis kart</a>”).<br>- Jeśli zdolność sprawi, że rodzaj karty ulegnie zmianie, wówczas traci ona wszystkie pozostałe rodzaje, które posiada, i funkcjonuje tak, jak każda inna karta nowego rodzaju.<br>Patrz także: „<a href="#Asset_Cards">Atuty (karty)</a>”, „<a href="#Location_Cards">Lokalizacje (karty)</a>”, „<a href="#Treachery_Cards">Podstępy (karty)</a>”, „<a href="#Skill_Cards">Umiejętności (karty)</a>”, „<a href="#Enemy_Cards">Wrogowie (karty)</a>”, „<a href="#Event_Cards">Wydarzenia (karty)</a>”.</p><h1 id="Swarming X">Rojowisko X</h1><p>Wróg ze słowem kluczowym Rojowisko X to tak naprawdę grupa wrogów działających niczym jedność. Po tym, jak badacz umieści w grze wroga ze słowem kluczowym Rojowisko X, dany badacz umieszcza X wierzchnich kart swojej talii pod danym wrogiem (zakrytych, bez podglądania) jako karty roju. Wróg, pod którym znajdują się dane karty, nazywany jest „wrogiem-żywicielem”. Również niektóre karty scenariusza mogą spowodować dodanie kart roju do dowolnego wroga. Należy to zrobić w ten sam sposób.<br>- Jeśli nie jest jasne, który badacz powinien dodać karty roju, robi to główny badacz.<br>- W większości przypadków każda karta roju znajdująca się pod wrogiem-żywicielem zachowuje się jak niezależna część danego wroga. Każda karta roju posiada takie same wartości i tekst umiejętności jak jej karta-żywiciel. <i>((Przykładowo jeśli badacz jest w zwarciu z wrogiem-żywicielem, pod którym znajdują się 2 karty roju, dany badacz jest w zwarciu z łącznie 3 wrogami).</i><br>- Kiedy wrogowie atakują podczas fazy wrogów, każda karta roju atakuje oddzielnie. Kiedy wróg-żywiciel i wszystkie jego karty roju już zaatakują podczas danego kroku, należy wyczerpać je wszystkie.<br>- Każdą kartę roju można zaatakować osobno i zadać jej obrażenia, ale wróg-żywiciel nie może zostać pokonany, dopóki znajdują się pod nim jakieś karty roju. Kiedy karta roju zostaje pokonana, wszelkie nadmiarowe obrażenia mogą zostać zadane innej karcie roju znajdującej się pod tym samym wrogiem-żywicielem lub samemu wrogowi-żywicielowi. <i>(Przykładowo Tony Morgan używa Derringera .41, aby zaatakować Podstępnego zuga z 2 kartami roju. Atak zadaje 2 obrażenia. Pierwszy punkt obrażeń pokonuje 1 z 2 kart roju, więc nadmiarowy punkt obrażeń może zostać zadany drugiej karcie roju, co spowoduje pokonanie również jej).</i><br>- Za każdym razem, gdy karta roju opuszcza grę, należy ją umieścić na spodzie talii jej właściciela. Jeśli gracze nie są pewni, do kogo należy dana karta roju, mogą ją podglądnąć, aby ustalić jej właściciela.<br>- Wróg-żywiciel i wszystkie jego karty roju poruszają się, wchodzą w zwarcie i są wyczerpywane jako jedna całość. <i>(Przykładowo jeśli badacz wymknie się wrogowi-żywicielowi lub dowolnej z jego kart roju, wszystkie one zostają wyczerpane i uwolnione ze zwarcia).</i></p><h1 id="Game">Rozgrywka</h1><p>„Rozgrywka” składa się z pojedynczego scenariusza, a nie z całej kampanii. W trakcie rozgrywania kampanii początek nowego scenariusza wyznacza początek nowej rozgrywki.</p><h1 id="Spawn">Rozstawienie</h1><p>Niektórzy wrogowie w momencie dobrania ich z talii spotkań zostają rozstawieni w określonej lokalizacji, co zostało oznaczone za pomocą wytłuszczonego polecenia „**Rozstawienie**” znajdującej się w ich polu tekstowym.<br>- Polecenie rozstawienia wroga jest rozpatrywane, kiedy wróg wchodzi do gry, niezależnie od tego, jak się to stało.<br>- Jeśli wróg nie posiada polecenia rozstawienia, to zostaje rozstawiony w zwarciu z badaczem, który go dobrał.<br>- Jeśli nie ma dozwolonej lokalizacji, w której wróg mógłby zostać rozstawiony (na przykład jeśli jego instrukcja rozstawienia wskazuje konkretną lokalizację, która nie znajduje się w grze, albo w grze nie ma żadnej lokalizacji spełniającej jego polecenie rozstawienia), to taki wróg nie jest rozstawiany i zamiast tego należy go odrzucić.<br>- Jeśli instrukcja rozstawienia wroga wskazuje wiele dozwolonych lokalizacji, badacz rozstawiający danego wroga wybiera jedną z tych lokalizacji.<br>- Jeśli zdolność karty nakazuje graczom rozstawić wroga w określonej lokalizacji *(na przykład: „Przeszukaj talię spotkań w poszukiwaniu Akolity i rozstaw go w Southside”)*, należy traktować taką zdolność, powodującą wejście karty do gry, jako polecenie rozstawienia wroga, nadpisując przy tym wszystkie inne polecenia rozstawienia.</p><h1 id="Nested_Sequences">Sekwencje zagnieżdżone</h1><p>Za każdym razem, gdy pojawia się warunek aktywacji, należy wykonać następującą sekwencję: (1) wykonać efekty „kiedy”, które przerywają warunek aktywacji; (2) rozpatrzyć warunek aktywacji; następnie (3) wykonać efekty „po tym, jak” w odpowiedzi na dany warunek aktywacji.<br>Wewnątrz tej sekwencji, jeśli użycie <span class="icon-reaction"></span> lub <b>Wymuszonej</b> zdolności prowadzi do nowego warunku aktywacji, gra zatrzymuje się i rozpoczyna się nowa sekwencja: należy (1) wykonać efekty „kiedy”, które przerywają warunek aktywacji; (2) rozpatrzyć warunek aktywacji; następnie (3) wykonać efekty „po tym, jak” w odpowiedzi na dany warunek aktywacji. Nazywa się to <b>sekwencją zagnieżdżoną</b>. Kiedy ta sekwencja zagnieżdżona dobiegnie końca, gra powraca do momentu, w którym się zatrzymała, i należy kontynuować sekwencję pierwotnego warunku aktywacji.<br>Istnieje możliwość, że sekwencja zagnieżdżona wywoła kolejne warunki aktywacji (a tym samym dalsze sekwencje zagnieżdżone). Nie ma limitu sekwencji zagnieżdżonych, jednak każda taka sekwencja musi zostać zakończona, zanim gra powróci od pierwotnej sekwencji, z której ta pochodzi.<br><i>Przykład: Roland i Agnes są w trakcie zajadłej walki. Roland posiada w swoim obszarze gry Psa strażniczego i jest w zwarciu z Kozim pomiotem z 2 obrażeniami. Agnes jest w zwarciu z Ghoulem sługusem. Roland chce zagrać Automatyczną .45, co wywołuje atak towarzyszący Koziego pomiotu, zadając Rolandowi 1 obrażenie. Roland przypisuje to obrażenie Psu strażniczemu, który posiada zdolność <span class="icon-reaction"></span> : „Kiedy atak wroga zada obrażenia Psu strażniczemu: zadaj 1 obrażenie atakującemu wrogowi”. Przed rozpatrzeniem zagrania przez Rolanda Automatycznej .45, należy rozpatrzeć zdolność Psa strażniczego i zadać 1 obrażenie Koziemu pomiotowi, który w wyniku tego obrażenia zostaje pokonany. Kozi pomiot posiada następującą zdolność <b>Wymuszony</b> : „Kiedy Kozi pomiot zostanie pokonany: każdy badacz w tej lokalizacji otrzymuje 1 punkt przerażenia”. Zanim zostanie rozpatrzone zadanie obrażenia Psu strażniczemu, należy zadać po 1 punkcie przerażenia każdemu badaczowi w tej lokalizacji, także Agnes, która posiada zdolność <span class="icon-reaction"></span>: „Po tym, jak na Agnes Baker zostanie umieszczony 1 lub więcej żeton przerażenia: zadaj 1 obrażenie wrogowi w twojej lokalizacji”. Przed rozpatrzeniem pokonania Koziego pomiotu Agnes zadaje 1 obrażenie Ghoulowi sługusowi, z którym jest w zwarciu. Teraz, kiedy nie ma już do aktywowania żadnych więcej zdolności <span class="icon-reaction"></span> ani <b>Wymuszonych</b> , gracze powracają do poprzedniego warunku aktywacji i rozpatrują pokonanie Koziego pomiotu oraz rozpatrują wszelkie efekty „Po tym, jak…”, które należy rozpatrzyć po pokonaniu Koziego pomiotu. Następnie gracze rozpatrują obrażenie zadane Psu strażniczemu i rozpatrują wszelkie efekty „Po tym, jak…”, które należy rozpatrzyć po zadaniu tego obrażenia. Na końcu gracze powracają do pierwotnego warunku aktywacji i Roland może umieścić swoją Automatyczną 45. w grze.</i></p><h1 id="Keywords">Słowa kluczowe</h1><p>Słowo kluczowe to zdolność karty, przypisująca jej określone zasady. Z każdym słowem kluczowym wiążą się określone zasady, które można znaleźć w niniejszej zasadach we fragmentach poświęconych poszczególnym słowom kluczowym. Słowa kluczowe występujące w grze to: <a href="#Hunter">Łowca</a>, <a href="#Massive">Masywny</a>, <a href="#Surge">Mroczna fala</a>, <a href="#Retaliate">Mściwy</a>, <a href="#Aloof">Powściągliwy</a>, <a href="#Fast">Szybka</a>, <a href="#Peril">Zagrożenie</a>, <a href="#Uses">Zużywalny</a>.<br>- Ponadto w grze występują dwa słowa kluczowe związane z tworzeniem talii: <a href="#Exceptional">Wyjątkowa</a> i <a href="#Permanent">Trwała</a>. Słowa kluczowe związane z tworzeniem talii wpływają na tworzenie talii w czasie przygotowania i/lub rozbudowywania talii. Nie wywierają natomiast żadnego efektu podczas rozgrywki. W zestawie podstawowym nie ma żadnych wyjątkowych ani stałych kart – te słowa kluczowe zostaną zaprezentowane w przyszłych dodatkach<br>- Pojedyncza karta, która ma i/lub zyskuje to samo słowo kluczowe z kilku źródeł, funkcjonuje tak, jakby posiadała to słowo kluczowe jeden raz.<br>- Inicjacja słowa kluczowego używającego odmiany słowa „może” jest opcjonalna. Użycie wszystkich pozostałych słów kluczowych jest obowiązkowe.<br>Patrz „<a href="#Abilities_Keywords">Zdolności</a>”.</p><h1 id="Encounter_Deck">Spotkania (talia)</h1><p>W talii spotkań znajdują się karty spotkań (wrogowie, podstępy oraz karty atutów fabularnych), które badacze mogą spotkać podczas rozgrywania scenariusza.<br>- Jeśli w talii spotkań nie ma żadnych kart, należy potasować stos odrzuconych kart spotkań, aby w ten sposób stworzyć nową talię spotkań.</p><h1 id="Encounter_Set">Spotkania (zestaw)</h1><p>Zestaw spotkań to zbiór kart spotkań oznaczonych wspólnym symbolem zestawu spotkań, znajdującym się obok oznaczenia rodzaju karty.</p><h1 id="Discard_Piles">Stosy kart odrzuconych</h1><p>Ilekroć karta jest odrzucana, należy ją odłożyć odkrytą na wierzchu stosu kart odrzuconych jej właściciela. Karty spotkań należą do talii spotkań.<br>- Każdy stos kart odrzuconych to obszar poza grą.<br>- Każdy badacz ma swój własny stos kart odrzuconych, a talia spotkań ma własny stos kart odrzuconych.<br>- Zawartość każdego stosu kart odrzuconych jest jawna i może być sprawdzona przez każdego z graczy w dowolnym momencie.<br>- Kolejność kart w stosie kart odrzuconych nie może być zmieniana, chyba że zdolność karty wyraźnie poinstruuje gracza, aby to zrobił.<br>- Jeśli kilka kart jest odrzucanych równocześnie, właściciel kart może fizycznie umieścić je na wierzchu swojego stosu kart odrzuconych w dowolnej kolejności. Jeśli kilka kart spotkań jest odrzucanych równocześnie, to wszystkie je umieszcza się na wierzchu stosu odrzuconych kart spotkań w dowolnej kolejności (wyznaczonej przez głównego badacza).<br>- Jeśli w wyniku dowolnej zdolności do talii należałoby wtasować stos nie zawierający żadnych kart, nie należy tasować talii.<br>- Pojedyncza karta nie może zostać wtasowana do pustej talii gracza lub talii spotkań w wyniku efektu karty. Jeśli takie wtasowanie miałoby nastąpić podczas zagrywania lub odkrywania karty, która normalnie jest odrzucana po jej rozpatrzeniu (np. wydarzenie lub karta podstępu), należy ją odrzucić. W przeciwnym wypadku karta pozostaje w obecnym obszarze gry.</p><h1 id="Tarot Slot">Strefa tarota</h1><p>Strefa tarota to nowy typ stref na atuty, wprowadzony w tym rozszerzeniu. Atuty zajmujące strefę tarota oznaczone są następującym symbolem:<br>Tak jak inne strefy, strefy tarota wyznaczają maksymalną liczbę kart oznaczonych symbolem tej strefy, jaką gracz może posiadać jednocześnie w grze.<br><b>Każdy gracz domyślnie posiada jedną dostępną strefę tarota.</b><br>Wszystkie inne zasady dotyczące stref odnoszą się także do stref tarota.</p><h1 id="Slots">Strefy</h1><p>Każdy badacz posiada określoną liczbę stref, które w dowolnym momencie mogą zostać zapełnione. Każdy atut znajdujący się na obszarze gry lub na obszarze zagrożenia badacza i posiadający symbol strefy jest przechowywany w strefie danego rodzaju. Strefy ograniczają liczbę kart atutów, które badacz może mieć w grze równocześnie.<br>Strefy, które normalnie są dostępne dla badacza, to:<br>- <b>1 strefa drobiazgu</b><br>- <b>1 strefa ciała</b><br>- <b>1 strefa sprzymierzeńca</b><br>- <b>2 strefy rąk</b><br>- <b>2 strefy mistyczne</b><br>- <b>1 strefa tarota</b><br>Jeśli atut nie posiada żadnych symboli stref, to nie zajmuje żadnej z powyższych stref. W grze nie ma limitu atutów bez symboli stref, które badacz może mieć w grze. Następujące symbole (obecne na karcie atutu) wskazują strefy zajmowane przez dany atut.<br>Jeśli zagranie lub uzyskanie kontroli nad nowym atutem sprawiłoby, że gracz przekroczy limit kart w swoich strefach danego typu, musi on wybrać i odrzucić inny atut znajdujący się pod jego kontrolą, kiedy nowy atut wchodzi do danej strefy (dzieje się to równocześnie).</p><h1 id="Wild_Skill_Icons">Symbol umiejętności „Joker” ([wild])</h1><p>Symbol umiejętności „Joker” (<span class="icon-wild"></span>) znajdujący się na karcie gracza może być użyty jako pasujący do każdego innego symbolu umiejętności zarówno do celów zdolności kart, jak i obliczania liczby pasujących symboli, które zostały przeznaczone do testu umiejętności. Kiedy gracz używa symbolów Jokera do celu rozpatrzenia zdolności karty, musi określić, który symbol jest zastępowany przez symbol Jokera w momencie użycia tej karty.<br>Symbole Jokera przeznaczane do testu umiejętności są uznawane za „pasujące” do celów rozpatrywania zdolności kart.</p><h1 id="Fast">Szybka</h1><p>Szybka to słowo kluczowe. Zagranie szybkiej karty nie kosztuje akcji, a karta nie jest zagrywana przy pomocy akcji „Zagranie”.<br>- Szybka karta wydarzenia może zostać zagrana z ręki gracza w dowolnym momencie określonym przez jej polecenie zagrania. Jeśli wskazuje ona moment „kiedy”/ „po tym, jak”, karta może zostać zagrana tak, jakby wskazany moment wywoływał warunek zagrania karty. Jeśli polecenie wskazuje czas trwania lub okres, dana karta może zostać zagrana w dowolnym oknie gracza występującym w ramach tego okresu. Jeśli instrukcja wskazuje zarównomoment„kiedy”/„potym,jak”orazczastrwania lub okres, to dana karta może zostać zagrana w odniesieniu do dowolnego z tych warunków zagrania, mieszczących się w ramach wskazanego okresu.<br>- Badacz może zagrać szybki atut w dowolnym oknie gracza swojej tury.<br>- W związku z tym, że zagranie szybkich kart nie kosztuje akcji, nie wywołuje to ataków towarzyszących (patrz „<a href="#Attack_of_Opportunity">Atak towarzyszący</a>”).</p><h1 id="Agenda_Deck">Tajemnice (talia)</h1><p>Patrz „<a href="#Act_Deck_and_Agenda_Deck">Akty (talia) i Tajemnice (talia)</a>”.</p><h1 id="As_if">Tak, jakbyś…</h1><p>Niektóre efekty kart pozwalają badaczowi na rozpatrzenie zdolności lub wykonanie akcji tak, jakby pewien aspekt stanu gry został zmieniony, używając tekstu „tak, jakbyś…”, aby wskazać różnicę. Wskazana zdolność lub akcja jest rozpatrywana z uwzględnieniem zmienionego stanu gry, ale rzeczywisty stan gry pozostaje niezmieniony.<br>- Stan gry jest uważany za zmieniony w czasie trwania wskazanej zdolności lub akcji, od jej zainicjowania (łącznie z opłacanie jego kosztów, ataków towarzyszących itp.) poprzez rozpatrywanie każdego aspektu jego efektu, aż do jego zakończenia.<br>- Inne zdolności kart lub efekty gry rozpatrzone w tym czasie są również rozpatrywane z uwzględnieniem zmienionego stanu gry .<br>- Stan gry nie jest w żaden sposób fizycznie zmieniany (np. jeśli uważa się, że znajdujesz się w lokalizacji, nie przesuwasz swojej minikarty do tej lokalizacji, wrogowie w tej lokalizacji nie przenoszą się automatycznie do twojego obszaru zagrożenia itp.)<br><i>Przykład: <a href="/card/06004">Luke Robinson</a> chce zagrać w <a href="/card/02186">Niedorzeczne szkice</a>, ale znajduje się w lokalizacji bez wskazówek. Jedna z lokalizacji obok niego zawiera wskazówkę, więc używa swojej zdolności do zagrania Niedorzecznych szkiców tak, jakby był w tej lokalizacji i był w zwarciu z każdym wrogiem w tej lokalizacji. Uważa się, że stan gry zmienia się w ten sposób podczas grania Niedorzecznych szkiców, od jego rozpoczęcia do rozwiązania. Może to między innymi oznaczać: (a) jeśli w tej lokalizacji znajduje się wróg, zagranie Niedorzecznych szkiców sprowokowałoby atak towarzyszący, (b) jeśli ta lokalizacja ma zdolność, która zmieniłaby koszt zagrania karty, zrobi to, oraz (c) inne zdolności kart, które mogą zostać aktywowane przez Luke'a, który dobierze 1 lub więcej kart, zrobiłyby to tak, jakby znajdował się w tej połączonej lokalizacji i był w zwarciu z tym wrogiem, i tak dalej i tak dalej. Po zakończeniu rozpatrywania Niedorzecznych szkiców i umieszczeniu ich na stosie kart odrzuconych, Luke nie jest już uważany za znajdującego się w tej lokalizacji i w zwarciu z każdym wrogiem w tej lokalizacji.</i></p><h1 id="Deck">Talia</h1><p>W grze występują 4 główne rodzaje talii: talia badacza, talia spotkań, talia aktów oraz talia tajemnic.<br>- Kolejność kart w talii nie może być zmieniana, chyba że zdolność karty nie poinstruuje gracza, aby to zrobił.<br>Patrz także: „<a href="#Act_Deck_and_Agenda_Deck">Akty (talia) i Tajemnice (talia)</a>”, „<a href="#Encounter_Deck">Spotkania (talia)</a>”, „<a href="#Investigator_Deck">Talie badaczy</a>”.</p><h1 id="Joes_Hunch_Deck">„Talia przeczuć” Joego</h1><p>Jako prywatny detektyw Joe Diamond nauczył się, że należy podążać za swoim przeczuciem. Z tego powodu posiada on własną talię przeczuć, którą tworzy się podczas kroku 4 przygotowania każdego scenariusza. Karty do talii przeczuć należy wybrać z 40-kartowej talii Joego, dlatego wliczają się one do ogólnego limitu kart w jego talii. Poza tymi instrukcjami przygotowania wszelkie odwołania do „talii” Joego dotyczą jego standardowej talii badacza, a nie talii przeczuć. Talia przeczuć Joego nie posiada własnego stosu kart odrzuconych – po zagraniu karty z talii przeczuć należy ją odrzucić na standardowy stos kart odrzuconych gracza.</p><h1 id="Investigator_Deck">Talie badaczy</h1><p>Należące do graczy „talie badaczy” to talie, w których znajdują się należące do danych graczy karty atutów, wydarzeń, umiejętności oraz osłabienia. Zwrot „twoja talia” odnosi się do talii badacza pod kontrolą gracza.</p><h1 id="Tekelili">Tekeli-li!</h1><p>Ta kampania wprowadza zestaw spotkań składający się z 16 osłabień o nazwie „Tekeli-li!”. Podczas przygotowania każdego scenariusza tej kampanii należy potasować te karty i stworzyć z nich specjalną talię Tekeli-li.<br>Tak jak w przypadku normalnych osłabień, jeśli jedna z tych kart zostanie dodana do talii badacza, staje się częścią tej talii i pozostaje w niej pomiędzy scenariuszami. Jednak efekt Odkrycia każdego osłabienia Tekeli-li! każe badaczowi odłożyć daną kartę z powrotem do talii Tekeli-li (tym samym usuwając ją z jego talii). W związku z tym liczba kart w talii Tekeli-li zmienia się w zależności od tego, ile takich osłabień znajduje się w danym momencie w taliach badaczy.<br><i>Uwaga: Chociaż wszystkie karty Tekeli-li! mają ten sam tytuł, ich efekty mogą się różnić.</i></p><h1 id="Self_Referential_Text">Tekst kart odnoszących się do samych siebie</h1><p>Kiedy tekst zdolności karty odnosi się do nazwy tej karty, odnosi się tylko do siebie, a nie do innych kopii (według tytułu) danej karty.<br>Tekst zdolności odnoszących się do samych siebie używa odmiany słowa „ta” (np. „tę kartę”) tylko w odniesieniu do karty, na której zdolność się znajduje, a nie do innych kopii danej karty.</p><h1 id="Skill_Tests">Testy umiejętności</h1><p>W wielu sytuacjach gra wymaga od badacza wykonania testu jednej z jego czterech umiejętności: woli (<span class="icon-willpower"></span>), intelektu (<span class="icon-intellect"></span>), walki (<span class="icon-combat"></span>) lub zwinności (<span class="icon-agility"></span>). Test umiejętności porównuje wartość danej umiejętności badacza z wartością poziomu trudności wyznaczoną przez zdolność lub krok gry, które zainicjowały dany test. Badacz podejmuje próbę wyrównania lub przekroczenia tej wartości poziomu trudności, aby w ten sposób zdać dany test.<br>Test umiejętności jest często określany jako test konkretnej umiejętności. <i>(Na przykład: „test zwinności”, „test walki”, „test woli” lub „test intelektu”)</i>.<br>Patrz „<a href="#Skill_Test_Timing">Testy umiejętności i kolejność efektów</a>”.</p><h1 id="Partner">Towarzysz</h1><p>Towarzysz to słowo kluczowe, które pojawia się na dziewięciu atutach fabularnych w zestawie spotkań <i>Członkowie ekspedycji</i>. Każdy z tych atutów reprezentuje potężnego sprzymierzeńca, którego badacze mogą wziąć ze sobą podczas scenariuszy w tej kampanii, aby zwiększyć swoje szanse na zwycięstwo. Jednak zabranie ze sobą atutu ze słowem kluczowym Towarzysz niesie za sobą ryzyko utracenia tego atutu na stałe.<br>- Na początku każdego scenariusza tej kampanii każdy badacz ma możliwość wybrania atutu ze słowem kluczowym Towarzysz i umieszczenia go w grze. Takie atuty nie mogą zostać dodane do talii badacza. Za każdym razem, kiedy badacz otrzymuje taką możliwość, może wybrać innego Towarzysza (lub nie wybrać żadnego).<br>- Atut z cechą Towarzysz nie może opuścić gry, chyba że zostanie pokonany (np. nie może zostać odrzucony przez efekt karty, chyba że mówi on bezpośrednio o pokonaniu). Jeśli badacz zostanie pokonany, każdy atut ze słowem kluczowym Towarzysz, który wziął ze sobą, również zostaje pokonany.<br>- Jeśli atut ze słowem kluczowym Towarzysz zostanie pokonany, należy usunąć go z gry. Następnie należy wykreślić imię danej postaci z sekcji „Członkowie ekspedycji” w Dzienniku kampanii.<br>- Na końcu każdej gry należy zanotować w sekcji „Członkowie ekspedycji” w Dzienniku kampanii obrażenia i punkty przerażenia znajdujące się na atucie ze słowem kluczowym Towarzysz. <i>(Przewodnik kampanii powie wam, kiedy to zrobić).</i><br>- Jeśli badacz zrezygnuje podczas scenariusza, jego atut ze słowem kluczowym Towarzysz opuszcza grę, ale nie zostaje pokonany. Należy pozostawić na nim wszystkie obrażenia i punkty przerażenia, ponieważ na końcu gry będzie trzeba je zanotować w Dzienniku kampanii.</p><h1 id="Trauma_Placeholder">Trauma</h1><p>Patrz „<a href="#Trauma">Kampania</a>”.</p><h1 id="Permanent">Trwała</h1><p>Trwała to słowo kluczowe związane z tworzeniem talii.<br>- Karta ze słowem kluczowym Trwała nie wlicza się do limitu kart w talii badacza.<br>- Karta ze słowem kluczowym Trwała jest częścią talii gracza i w związku z tym musi przestrzegać wszystkich pozostałych ograniczeń dotyczących tworzenia talii.<br>- Karta ze słowem kluczowym Trwała na początku każdej rozgrywki znajduje się w grze i podczas przygotowania nie wtasowuje się jej do talii badacza.<br>- Karta ze słowem kluczowym Trwała nie może opuścić gry (chyba że przez eliminację).<br>- Zasada od Maxine Newman dotycząca trwałych kart: Karta ze słowem kluczowym Trwała nie może być wtasowana do talii badacza podczas scenariusza bądź użyta do uiszczenia kosztu dowolnej akcji, która wymaga odrzucenia karty lub zwrócenia jej do ręki/talii badacza.</p><h1 id="Standalone_Mode">Tryb samodzielnej rozgrywki</h1><p>Podczas rozgrywania samodzielnej partii (rozgrywając pojedynczy scenariusz jako jedną, wydzieloną z kampanii przygodę) należy stosować poniższe zasady:<br>- Podczas tworzenia talii do samodzielnej rozgrywki badacz może użyć w swojej talii kart o wyższym poziomie (pod warunkiem, że przestrzegają one ograniczeń związanych z tworzeniem talii dla danego badacza) – wówczas podlicza całkowity koszt w punktach doświadczenia wszystkich wykorzystywanych przez siebie kart o wyższym poziomie i w oparciu o niego otrzymuje losowe podstawowe osłabienia zgodnie z poniższą tabelą:<br><br>| Doświadczenie | Ilość losowych podstawowych osłabień |<br>| --- | --- |<br>| 0-9 punktów | 0 dodatkowych |<br>| 10-19 punktów | 1 dodatkowe |<br>| 20-29 punktów | 2 dodatkowe |<br>| 30-39 punktów | 3 dodatkowe |<br>| 40-49 punktów | 4 dodatkowe |<br>| > 50 punktów | Nie dozwolone |<br> - Podczas obliczania całkowitej ilości doświadczenia w twojej talii, każda kopia karty ze słowem kluczowym Niezliczone po pierwszej kopii nie liczy się do sumy twojego doświadczenia.<br>- Po wybraniu rozgrywanego scenariusza należy w Przewodniku kampanii, której dany scenariusz jest częścią, sprawdzić początkowe przygotowanie danej kampanii i kontynuować do pierwszego jej scenariusza. Należy przeczytać wstęp, następnie przejść bezpośrednio do zakończenia i wybrać takie, które pasuje graczom. Mogą oni wybrać zakończenie, które tylko zechcą. (Chcąc zwiększyć wyzwanie, należy wybrać zakończenie, które stawia badaczy w mniej korzystnej sytuacji). Jeśli gracze nie są pewni, które zakończenie powinni wybrać, albo nie ma to dla nich znaczenia, powinni wybrać <b>Zakończenie 1</b>. Wyniki wybranego zakończenia należy odnotować w Dzienniku kampanii tak, jakby gracze rozegrali kampanię, jednak z tą różnicą, że <b>nie otrzymują oni punktów doświadczenia</b>.<br>- Proces ten należy powtarzać tak długo, dopóki gracze nie dojdą do scenariusza, który chcą rozegrać. Wówczas normalnie przygotowują dany scenariusz.<br>- Jeśli podczas rozgrywki będzie trzeba podjąć decyzję fabularną, należy to zrobić i odnotować w Dzienniku kampanii.<br>- Nie należy odnotowywać traumy za pokonanie podczas rozgrywki, ale jeśli w trakcie rozgrywania scenariusza badacz otrzyma traumę, należy ją zastosować.<br>- Jeśli gracze mają otrzymać osłabienie lub atut pochodzący z dodatku, którego nie posiadają, powinni kontynuować bez danej karty.</p><h1 id="Deckbuilding">Tworzenie talii</h1><p>Podczas tworzenia własnej talii należy przestrzegać poniższych wytycznych:<br>- Gracz musi wybrać dokładnie 1 kartę badacza.<br>- Talia badacza musi zawierać w sobie wskazaną liczbę kart gracza, wymienioną na drugiej stronie karty badacza w sekcji „Rozmiar talii”. Osłabienia, konkretne karty powiązane z badaczem oraz karty scenariusza, które są dodawane do talii gracza, nie wliczają się do tej liczby.<br>- W talii badacza nie mogą znajdować się więcej niż 2 kopie (według nazwy) żadnej karty gracza.<br>- Każda standardowa karta gracza, znajdująca się w talii badacza, musi zostać wybrana według „Opcji tworzenia talii” opisanych na drugiej stronie karty badacza.<br>- Na początku kampanii większość badaczy nie posiada punktów doświadczenia, które mogliby wydać, co oznacza, że w swoich taliach mogą posiadać jedynie karty z poziomu 0. Niektórzy badacze i/lub niektóre kampanie mogą na początku kampanii zapewniać graczom dodatkowe punkty doświadczenia, które mogą zostać natychmiast użyte do zakupu kart o wyższym poziomie (patrz „<a href="#Campaign_Play">Kampania</a>”).<br>- Każde wymagane podstawowe osłabienie jest dodawane do talii gracza na koniec procesu tworzenia talii.<br>- Atuty fabularne nie mogą być umieszczane w talii gracza, chyba że pozwala na to graczowi instrukcja przygotowania scenariusza lub jego zakończenie. Takie atuty są oznaczone poprzez brak poziomu oraz obecność symbolu zestawu spotkań (patrz „<a href="#Asset_Cards">Atuty (karty)</a>”).<br>- W czasie kampanii gracze tworzą talię przed rozegraniem pierwszego scenariusza. Pomiędzy scenariuszami gracze mogą kupować nowe karty lub ulepszać karty w swoich taliach, postępując zgodnie z zasadami opisanymi w punkcie „<a href="#Campaign_Play">Kampania</a>”.Jeśli co najmniej 1 karta zostanie usunięta z talii badacza i zwrócona do kolekcji (na przykład w przypadku wygnania karty lub gdy efekt kampanii zmusza badacza do usunięcia kart z jego talii), badacz ten musi kupić karty, aby zachować dozwolony rozmiar talii. Kupując karty w ten sposób, badacz może kupować karty poziomu 0 za 0 punktów doświadczenia, dopóki nie zostanie osiągnięty dozwolony rozmiar talii.<br>- Ta zasada ma również zastosowanie, jeśli efekt zmienia rozmiar talii badacza, ograniczenia w budowaniu talii lub opcje tworzenia talii, tak że w rezultacie 1 lub więcej kart musi zostać usuniętych z ich talii lub do niej dodanych.</p><h2 id="Classes">Klasy</h2><p>Większość kart graczy, w tym badacze, przynależy do jednej z 5 klas. Do każdej klasy przypisana jest określona charakterystyka i tożsamość zgodnie z tym, co opisano poniżej.<br>Strażnicy (<span class="icon-guardian"></span>) ruszają do walki z siłami Mitów, ponieważ czują się zobowiązani chronić ludzkość. Odznaczają się silnym poczuciem obowiązku i bezinteresownością, która pcha ich do działania w obronie innych oraz polowania na potwory.<br>Mistyków (<span class="icon-mystic"></span>) przyciągają mistyczne siły Mitów, które jednocześnie wywierają na nich wpływ. Posiadają doskonałe umiejętności z zakresu rzucania zaklęć, a dzięki talentom magicznym są w stanie manipulować siłami wszechświata.<br>Łotrzy (<span class="icon-rogue"></span>) działają przede wszystkim dla swojego własnego dobra. Są przebiegli i oportunistyczni, zawsze chętnie skorzystają z okazji na poprawienie swojej obecnej sytuacji.<br>Poszukiwacze (<span class="icon-seeker"></span>) skupiają się przede wszystkim na poznaniu świata i Mitów. Chcą zgłębić zaginioną wiedzę, mapy niezbadanych ziem oraz dziwne, nieznane istoty.<br>Ocalali (<span class="icon-survivor"></span>) to zwyczajni ludzie, którzy starają się przetrwać po tym, jak znaleźli się w złym miejscu o złym czasie. Choć są nieprzygotowani i niewyposażeni, zrobią, co będzie trzeba, gdy staną oko w oko z niebezpieczeństwem.<br>Niektóre karty nie są powiązane z żadną klasą: to karty neutralne.<br>Na ogół badacze mają dostęp jedynie do kart swojej klasy. Niektórzy badacze mają jednak dostęp do kart innych klas. Podczas ustalania kart, do których badacz ma dostęp podczas tworzenia talii, należy sprawdzić „Opcje tworzenia talii” opisane po drugiej stronie jego karty badacza.</p><h2 id="Deckbuilding_Options">Opcje tworzenia talii</h2><p>Ta część wyjaśnia, w jaki sposób działają pewne opcje tworzenia talii badaczy.<br>- Jeśli jedna z kategorii opcji tworzenia talii badacza zawiera słowo „inne”, do danej kategorii zaliczają się tylko te karty, które nie zaliczają się do żadnej innej kategorii. <i>(Przykładowo jeśli opcje tworzenia talii badacza brzmią: „karty Strażnika o poziomie 0–5, do 10 innych kart z cechą <b>Broń</b>”, to karta Strażnika z cechą <b>Broń</b> nie wliczałaby się do danego limitu 10 kart, ponieważ zalicza się ona do nieposiadającej ograniczeń kategorii kart Strażnika).</i><br>- Jeśli jedna z kategorii opcji tworzenia talii badacza wskazuje na konkretny tekst karty, do danej kategorii zaliczają się wszystkie karty zawierające dany tekst, nawet jeśli posiada on jakiś warunek. <i>(Przykładowo jeśli opcje tworzenia talii badacza brzmią: „karty pozwalające «wyleczyć punkty przerażenia» o poziomie 0–5”, do danej kategorii zalicza się każda karta posiadająca zdolność pozwalającą wyleczyć dowolną liczbę punktów przerażenia, nawet jeśli leczy punkty przerażenia tylko pod określonym warunkiem).</i></p><h1 id="You_Your">Ty (bezpośredni zwrot do czytelnika)</h1><p>Aby określić, do którego badacza odnoszą się słowa „twój/twoja” oraz czasowniki zwracające się do czytelnika, należy użyć następujących wytycznych.<br>- Zdolność <b>Odkrycie</b> która odnosi się do „ciebie”, odnosi się do badacza, który dobrał kartę i rozpatruje daną zdolność.<br>- Kiedy rozpatrywana jest zdolność aktywowana (zdolność (<span class="icon-fast"></span>, <span class="icon-reaction"></span> lub <span class="icon-action"></span>), czasowniki zwracające się do czytelnika odnoszą się do badacza, który aktywuje daną zdolność.<br>- Jeśli zdolność zawiera zapis określający, kto jest jej celem, czasowniki zwracające się do czytelnika w danym przypadku odnoszą się do badacza będącego celem zdolności. <i>Przykładowo tekst na Upartym detektywie (<span class="icon-elder_sign"></span> 103) głosi: „Dopóki Uparty Detektyw znajduje się w twojej lokalizacji…” – w tym przypadku „twojej” odnosi się do dowolnego badacza w jego lokalizacji. Zapis na Młodej Istocie z Głębin brzmi: „Po tym, jak Młoda Istota z Głębin wejdzie z tobą w zwarcie…”, gdzie „z tobą” odnosi się do dowolnego badacza, który wejdzie w zwarcie z Młodą Istotą z Głębin</i>.<br>- W każdym innym przypadku, gdy nie da się zastosować żadnej z powyższych wytycznych, czasownik zwracający się do czytelnika lub zaimki „twój/twoja” odnoszą się do badacza, który kontroluje daną kartę, posiada ją w swoim obszarze zagrożenia lub który w danym momencie odbywa z daną kartą interakcję.<br>Karta może posiadać kilka zdolności, gdzie zwroty „ty/twój” mogą być interpretowane w różny sposób. Czasowniki zwracające się do czytelniki i zaimki „twój/twoja” mogą odnosić się do innego badacza w każdej z tych zdolności.<br><i>Przykład: zdolność Snów o R’lyeh brzmi:</i><br><i>"<b>Odkrycie</b> - Umieść Sny o R’lyeh w grze, na twoim obszarze zagrożenia.<br>Dostajesz –1 <span class="icon-willpower"></span> i –1 poczytalności.<br><span class="icon-action"></span>: Wykonaj test <span class="icon-willpower"></span> (3). Jeśli test zakończy się sukcesem, odrzuć Sny o R’lyeh”.</i><br>Czasowniki występujące w tych trzech zdolnościach odnoszą się do czego innego. W zdolności <b>Odkrycie</b> czasownik „umieść” odnosi się do badacza, który dobrał Sny o R’lyeh i rozpatruje ich zdolność <b>Odkrycie</b>. W stałej zdolności karty czasownik „otrzymujesz” odnosi się do badacza, który posiada Sny o R’lyeh w swoim obszarze zagrożenia. W zdolności <span class="icon-action"></span> czasowniki „wykonaj” i „odrzuć” odnoszą się do badacza, który wykonuje zdolność <span class="icon-action"></span>.</p><h1 id="Hidden">Ukryta</h1><p>Karta spotkania lub osłabienie ze słowem kluczowym Ukryta posiada efekt Odkrycia, który w tajemnicy dodaje daną kartę na rękę badacza. Powinno to się odbyć bez ujawniania danej karty ani jej tekstu pozostałych graczom.<br>- Dopóki ukryty podstęp znajduje się na ręce gracza, powinien traktować go tak, jakby była on w jego obszarze zagrożenia. Zdolności stałe tej karty są aktywne, a inne jej zdolności mogą być aktywowane, ale tylko przez gracza, który ma ją na ręce.<br>- Dopóki ukryty wróg znajduje się na ręce badacza, nie jest on uważany za będącego w zwarciu z danym badaczem ani za znajdującego się w jego obszarze zagrożenia, oraz nie atakuje on, chyba że zaznaczono inaczej. Jednak jego zdolności stałe są aktywne, a inne jego zdolności mogą być aktywowane, ale tylko przez gracza, który ma go na ręce.<br>- Ukryta karta wlicza się do limitu kart na ręce, ale nie można jej odrzucić z ręki w żaden sposób poza tym opisanym na karcie. Kiedy ukryta karta zostaje odrzucona, umieszcza się ją na odpowiednim stosie kart odrzuconych.<br>- Kiedy badacz zostaje wyeliminowany, każdą kartę spotkań z jego ręki ze słowem kluczowym Ukryta należy umieścić na stosie odrzuconych kart spotkań, w taki sam sposób, jak karty spotkań z jego obszaru zagrożenia.<br>Zachęcamy, aby gracze jak najbardziej wczuwali się w swoje postaci i nie dzielili się z innymi graczami informacjami na temat ukrytych kart na ich ręce.</p><h1 id="Skill_Cards">Umiejętności (karty)</h1><p>Karty umiejętności reprezentują wrodzone lub nabyte atrybuty lub cechy postaci, które pozytywnie wpływają na testy umiejętności badaczy.<br>Karty umiejętności nie są zagrywane z ręki gracza. Aby rozpatrzyć ich zdolności, karty umiejętności muszą zostać przeznaczone na rzecz testu umiejętności.<br>Jeśli karta umiejętności zostanie przeznaczona na rzecz testu umiejętności, jej zdolność może zostać użyta podczas rozpatrywania danego testu umiejętności zgodnie z tym, co zapisano na karcie.<br>Patrz „<a href="#Skill_Test_Timing">Testy umiejętności i kolejność efektów</a>”.</p><h1 id="Put_into_Play">Umieszczenie w grze</h1><p>Niektóre zdolności kart sprawiają, ze karta jest „umieszczana w grze”. Zdolności te umieszczają kartę bezpośrednio w grze ze stanu poza grą.<br>- Koszt w zasobach karty umieszczanej w grze <b>nie jest płacony</b>.<br>- Jeśli zdolność umieszczająca w grze nie mówi inaczej, karty, które wchodzą do gry w ten sposób, muszą to zrobić na obszarze gry, który spełnia standardowe zasady gry powiązane z zagrywaniem lub dobieraniem (w przypadku kart spotkań) danej karty.<br>- Uznaje się, że karta, która została umieszczona w grze, nie została zagrana ani dobrana.</p><h1 id="Unique">Unikatowa (✷)</h1><p>Karta, która przed swoją nazwą posiada symbol ✷, to karta unikatowa. W danym momencie nie może być w grze więcej niż jeden egzemplarz każdej unikatowej karty (według nazwy).<br>- Gracz nie może wprowadzić do gry karty unikatowej, jeśli jej kopia (według tytułu) już znajduje się w grze.<br>- Jeśli do gry miałaby wejść unikatowa karta spotkania o takiej samej nazwie jak karta gracza, należy odrzucić kartę gracza wraz z wejściem do gry tej karty spotkania.</p><h1 id="Removed_from_Game">Usunięcie z gry</h1><p>Karta, która została usunięta z gry, jest umieszczana z dala od obszaru gry i nie wchodzi już w żadną interakcję z grą, dopóki pozostaje usunięta.<br>Jeśli nie został sprecyzowany czas trwania, karta, która została usunięta z gry, jest uznawana za usuniętą do końca rozgrywki.</p><h1 id="In_Play_and_Out_of_Play">W grze i poza grą</h1><p>Uznaje się, że karty, które gracz kontroluje na swoim obszarze gry, znajdują się w grze.<br>Uznaje się, że obecny akt, obecna tajemnica, każda lokalizacja na obszarze gry oraz wszystkie karty spotkań na obszarach zagrożenia badaczy lub w lokalizacjach znajdują się w grze.<br>Określenie „poza grą” odnosi się do kart na rękach graczy, w dowolnej talii, na dowolnym stosie kart odrzuconych, w puli zwycięstwa oraz kart, które zostały odłożone na bok i/lub usunięte z gry.<br>- Karta wchodzi do gry, kiedy przechodzi z obszaru poza grą do obszaru w grze.<br>- Karta opuszcza grę, kiedy przechodzi z obszaru w grze do obszaru poza grą.<br>- Uznaje się, że żetony na kartach znajdują się w grze. Zasoby znajdujące się w pulach zasobów badaczy także są uznawane za obecne w grze.</p><h1 id="In_Player_Order">W kolejności graczy</h1><p>Jeśli gracze otrzymają polecenie, aby wykonać określoną sekwencję „w kolejności graczy”, to główny badacz jako pierwszy wykonuje swoją część danej sekwencji, a po nim robią to pozostali, w kolejności zgodnej z kierunkiem ruchu wskazówek zegara. Określenie „następny gracz” jest używane w odniesieniu do następnego gracza (zgodnie z kierunkiem ruchu wskazówek zegara) w kolejności graczy.</p><h1 id="Fight_Action">Walka (akcja)</h1><p>„Walka” to akcja, którą badacz może wykonać podczas swojej tury, w fazie badaczy.<br>Aby walczyć z wrogiem w swojej lokalizacji, badacz rozpatruje atak skierowany przeciwko danemu wrogowi, czyli wykonuje test walki w stosunku do wartości walki danego wroga (patrz „<a href="#Skill_Tests">Testy umiejętności</a>”).<br>Jeśli test zakończy się sukcesem, atak się udaje, a zaatakowanemu wrogowi zadawane są obrażenia. Domyślnie podstawowa liczba zadawanych obrażeń wynosi 1. Niektóre bronie, zaklęcia i inne specjalne efekty mogą modyfikować tę liczbę. Następuje to w kroku 7 testu umiejętności, tak jak to opisano w „<a href="#Skill_Test_Timing">KR.7 Zastosowanie wyników testu umiejętności</a>”).<br>Jeśli test zakończy się niepowodzeniem, zaatakowany wróg nie otrzymuje żadnych obrażeń. Jednakże, jeśli badaczowi nie powiedzie się test skierowany przeciwko wrogowi będącemu w zwarciu z innym badaczem, obrażenia z ataku zadawane są badaczowi, który znajduje się w zwarciu z danym wrogiem.<br>- Badacz może walczyć z wrogiem w swojej lokalizacji: z wrogiem, z którym jest w zwarciu, z niebędącym w zwarciu wrogiem w danej lokalizacji lub z wrogiem będącym w zwarciu z innym badaczem znajdującym się w tej samej lokalizacji.</p><h1 id="Triggering_Condition">Warunek aktywacji</h1><p>Warunek aktywacji wskazuje moment, w którym zdolność może zostać aktywowana. Większość warunków aktywacji używa słowa „kiedy” lub „po tym”, aby wskazać ich powiązanie z określonym momentem.<br>- Każda dozwolona zdolność, która zostaje aktywowana w odniesieniu do określonego momentu, może zostać użyta raz po każdym wystąpieniu tego momentu.<br>- Jeśli można zainicjować kilka form tej samej zdolności, to każda z nich może zostać użyta jeden raz.<br>Patrz także: „<a href="#When">Kiedy</a>”, „<a href="#After">Po</a>”, „<a href="#Ability">Zdolności</a>”.</p><h1 id="Doubt_and_Conviction">Wątpliwości oraz Przeświadczenia</h1><p>Niektóre zakończenia i antrakty kampanii Szlak do Carcosy wymagają od graczy, aby zaznaczyli w Dzienniku kampanii „jedną <b>Wątpliwość</b>” lub „jedno <b>Przeświadczenie</b>”. W tym celu gracze stawiają krzyżyk w jednym z pustych pul obok napisu „<b>Wątpliwości</b>” lub „<b>Przeświadczenia</b>” na dole Dziennika kampanii.<br>W dalszej części kampanii niektóre scenariusze mogą mieć różny przebieg w zależności od tego, czy „badacze mają więcej <b>Wątpliwości</b> niż <b>Przeświadczeń</b>”, czy „badacze mają więcej <b>Przeświadczeń</b> niż <b>Wątpliwości</b>”. Badacze mają więcej <b>Wątpliwości</b> niż <b>Przeświadczeń</b>, jeśli obok napisu „<b>Wątpliwości</b>” na dole Dziennika kampanii postawili więcej krzyżyków niż obok napisu „<b>Przeświadczenia</b>” (i na odwrót). Wątpliwości i Przeświadczenia są wspólne dla wszystkich badaczy i nie są przypisane do żadnego z nich. <b>Wątpliwości</b> i <b>Przeświadczenia</b> nie wpływają bezpośrednio na grę, chyba że Dziennik kampanii lub efekt karty wyraźnie na to wskazuje.</p><h1 id="Enters_Play">Wchodzi do gry</h1><p>Zwrot „wchodzi do gry” odnosi się do dowolnego momentu, w którym karta przechodzi z obszaru poza grą do obszaru w grze (patrz „<a href="#In_Play_and_Out_of_Play">W grze i poza grą</a>”).<br>- Jeśli zdolność (na samej karcie lub na innej karcie) sprawia, że karta wchodzi do gry w stanie innym niż ten wskazany w zasadach, wówczas nie następuje przejście do danego stanu. Karta po prostu wchodzi w danym stanie do gry.</p><h1 id="Patrol">Wędrujący</h1><p>Niektórzy wrogowie posiadają słowo kluczowe Wędrujący. Podczas fazy wrogów (w kroku ramowym 3.2) każdy przygotowany, niebędący w zwarciu wróg ze słowem kluczowym Wędrujący porusza się do połączonej lokalizacji najkrótszą możliwą drogą w stronę wyznaczonej lokalizacji (opisanej w nawiasie obok słowa kluczowego Wędrujący).<br>- Jeśli istnieje kilka lokalizacji, które spełniają wymagania wyznaczonej lokalizacji, główny badacz może wybrać, w kierunku której lokalizacji poruszy się wróg.<br>- Jeśli wróg ze słowem kluczowym Wędrujący byłby zmuszony do poruszenia się do lokalizacji, która jest zablokowana przez zdolność karty, wróg nie porusza się.</p><h1 id="Hand_Size">Wielkość ręki</h1><p>Patrz „<a href="#Upkeep_Phase">IV. Faza utrzymania</a>”.</p><h1 id="Ownership_and_Control">Własność i kontrola</h1><p>Właścicielem karty jest gracz, który miał daną kartę w swojej tali (lub na swoim obszarze gry) na początku rozgrywki.<br>Gracz kontroluje karty znajdujące się w jego obszarach poza grą (na ręce, w talii, na stosie kart odrzuconych).<br>Scenariusz kontroluje karty w jego obszarach poza grą (takich jak talia spotkań, aktów, tajemnic oraz stos odrzuconych kart spotkań).<br>- Karty domyślnie wchodzą do gry pod kontrolą właściciela. Niektóre zdolności mogą sprawić, że kontrola nad kartą ulegnie zmianie w trakcie gry.<br>- Jeśli karta miałaby wejść na obszar poza grą, który nie należy do właściciela, to zamiast tego dana karta jest fizycznie umieszczana na analogicznym obszarze poza grą właściciela. Uznaje się, że taka karta weszła na obszar poza grą gracza kontrolującego, a tylko jej fizyczne ulokowanie uległo zmianie.</p><h1 id="Enemy_Cards">Wrogowie (karty)</h1><p>Karty wrogów przedstawiają złoczyńców, kultystów, niebezpieczne osoby, przerażające potwory oraz niezgłębione byty z innych wymiarów.<br> Kiedy badacz dobierze kartę wroga, musi ją rozstawić, przestrzegając polecenia rozstawienia zapisanego na karcie (patrz „<a href="#Spawn">Rozstawianie</a>”). Jeśli spotkany wróg nie posiada polecenia rozstawienia, wówczas rozstawia się go w zwarciu z badaczem, który spotkał jego kartę. W związku z tym umieszcza się go na obszarze zagrożenia danego badacza.<br>Patrz „<a href="#Mythos_Phase">1.4 Każdy badacz dobiera 1 kartę spotkania</a>”.<br>- Przygotowany, niebędący z nikim w zwarciu wróg wchodzi w zwarcie z badaczem, ilekroć ten znajdzie się w tej samej lokalizacji (patrz „<a href="#Enemy_Engagement">Zwarcie z wrogiem</a>”).<br>- Jeśli badacz znajdujący w zwarciu z przygotowanym wrogiem wykona akcję inną niż **walka**, **wymykanie się** lub aktywowanie zdolności **pertraktacje** lub **rezygnacja**, to dany wróg wykonuje atak towarzyszący (patrz „<a href="#Attack_of_Opportunity">Atak towarzyszący</a>”).<br>- Wrogowie ze słowem kluczowym Łowca poruszają się w fazie wrogów (patrz „<a href="#Enemy_Phase">III. Faza wrogów</a>”).<br>- Wrogowie będący w zwarciu atakują w fazie wrogów (patrz „<a href="#Enemy_Phase">III. Faza wrogów</a>”).</p><h1 id="Clues">Wskazówki</h1><p>Wskazówki reprezentują postęp spowodowany przez badaczy podczas rozwiązywania zagadki, odkrywania spisku i/lub powodowania postępu scenariusza.<br>- Kiedy badacz po raz pierwszy porusza się do danej lokalizacji, należy odwrócić tę lokalizację na stronę odkrytą i umieścić na niej żetony wskazówek w liczbie równej wartości wskazówek (żetony należy pobrać z puli żetonów). Większość wartości wskazówek określona jest jako wartość „na badacza (<span class="icon-per_investigator"></span>])”. Może to nastąpić także podczas przygotowania.<br>- Wskazówka znajdująca się w danej lokalizacji może zostać odkryta poprzez udane (zakończone sukcesem) badanie danej lokalizacji (parz „<a href="#Investigate_Action">Badanie (akcja)</a>”) lub poprzez zdolność karty. Jeśli badacz odkryje wskazówkę, bierze żeton wskazówki z danej lokalizacji i umieszcza go na karcie swojego badacza, pod swoją kontrolą.<br>- Jeśli na karcie obecnego aktu nie ma wymogów postępu w postaci „<b>Cel</b> –”, wówczas badacze mogą, jako grupa, podczas tury dowolnego badacza wydać wymaganą liczbę wskazówek (na ogół wyrażoną w postaci „na badacza”) pochodzących z ich kart badaczy, aby spowodować postęp talii aktów. Na ogół wykonywane jest to jako zdolność <span class="icon-free"></span>. Każdy z badaczy może zapewnić dowolną liczbę wskazówek na potrzeby całkowitej wymaganej liczby wskazówek niezbędnych do spowodowania postępu aktu.<br>- Zdolność karty odnoszącej się do wskazówek „w lokalizacji” odnosi się do nieodkrytych wskazówek znajdujących się obecnie na danej lokalizacji.<br>Patrz także: „<a href="#Act_Deck_and_Agenda_Deck">Akty (talia) i Tajemnice (talia)</a>”, „<a href="#Tokens">Limit żetonów</a>”.</p><h1 id="Choices_and_the_Grim_Rule">Wybory i ponura zasada</h1><p>Kiedy badacze są zmuszeni dokonać wyboru i dostępnych jest wiele opcji, główny badacz musi wybrać jedną z nich. W tym przypadku ponura zasada nie obowiązuje.<br><i>Przykład: tekst na Zamkniętych drzwiach głosi: „Dołącz do lokalizacji z największą liczbą wskazówek, do której nie dołączono jeszcze Zablokowanych drzwi”. Jeśli w grze znajdują się 3 lokalizacje, na których znajduje się największa (taka sama) liczba żetonów wskazówek, i do żadnej z nich nie są dołączone Zamknięte drzwi, główny badacz wybiera jedną z tych 3 lokalizacji. Gracze nie muszą podejmować decyzji na podstawie tego, która z tych 3 opcji byłaby dla nich obiektywnie najgorsza.</i><br>Ponura zasada ma swoje zastosowanie jedynie wtedy, gdy gracze nie są w stanie odnaleźć odpowiedzi na pytanie dotyczące zasad lub kolejności rozpatrywania efektu i z tego powodu nie są w stanie kontynuować rozgrywki. Powstała ona, aby nie przedłużać niepotrzebnie rozgrywki, jeśli odszukanie konkretnej odpowiedzi miałoby pochłonąć zbyt wiele czasu lub być problematyczne dla graczy. Ponurej zasady nie należy uznawać za ostateczną odpowiedź na pytania dotyczące zasad/kolejności rozpatrywania efektów.</p><h1 id="Exhaust">Wyczerpana, wyczerpanie</h1><p>Czasami zdolność karty lub krok gry sprawiają, że karta zostaje wyczerpana w celu zaznaczenia, że została użyta do wykonania określonej funkcji. Kiedy karta jest wyczerpywana, należy ją obrócić o 90 stopni. Mówi się, że karta w tym stanie jest wyczerpana.<br>- Wyczerpana karta nie może zostać wyczerpana ponownie, dopóki nie zostanie przygotowana (na ogół następuje to w określonym kroku gry lub w wyniku działania zdolności karty).</p><h1 id="Event_Cards">Wydarzenia (karty)</h1><p>Karty wydarzeń reprezentują działania taktyczne, manewry, zaklęcia, sztuczki i inne natychmiastowe efekty, które gracz ma do swojej dyspozycji.<br>- Jeśli karta wydarzenia nie posiada słowa kluczowego Szybka, można ją zagrać z ręki gracza jedynie poprzez wykonanie akcji „Zagranie” w czasie tury danego gracza. Gracz musi przy tym przestrzegać wszelkich warunków zezwolenia/ograniczeń związanych z daną kartą.<br>- Szybka karta wydarzenia może zostać zagrana z ręki gracza w dowolnym momencie wskazanym przez polecenia na niej zawarte (patrz „<a href="#Fast">Szybka</a>”).<br>- Ilekroć gracz zagrywa kartę wydarzenia, jej koszty zostają opłacone, jej efekty rozpatrzone (lub anulowane), a sama karta jest umieszczana na stosie kart odrzuconych właściciela po tym, jak efekty te zostaną rozpatrzone (lub anulowane).<br>- Jeśli anulowane zostaną efekty karty wydarzenia, karta nadal uznawana jest za zagraną, a jej koszty pozostają opłacone – tylko jej efekty zostają anulowane.<br>- Zagranie karty wydarzenia z ręki (lub jej nie zagranie) zawsze jest dla gracza opcjonalne, chyba że wydarzenie używa w swoich poleceniach zagrania słowa „musi” lub jakiejś jego formy.<br>- Karta wydarzenia nie może zostać zagrana, jeśli rozpatrzenie jej efektu nie zmieniłoby stanu gry.</p><h1 id="Printed">Wydrukowany</h1><p>Słowo „wydrukowany” odnosi się do tekstu, treści, symboli lub wartości, które są fizycznie wydrukowane na karcie.</p><h1 id="Exile">Wygnanie</h1><p>Niektóre karty graczy muszą zostać wygnane po wykorzystaniu. Kiedy karta zostaje wygnana, usuwa się ją z gry i zwraca do kolekcji kart gracza. Jeśli podczas rozgrywania kampanii gracz chce ponownie dodać ją do swojej talii, to musi zapłacić za nią punktami doświadczenia (pomiędzy scenariuszami). Jeśli wygnanie 1 lub większej liczby kart sprawi, że w talii badacza znajdzie się mniejsza od wymaganej liczba kart, pomiędzy kolejnymi scenariuszami gracz ten musi zakupić karty, aby zachować wymagany rozmiar talii (podczas zakupu kart może w ten sposób kupować karty o poziomie 0 za 0 punktów doświadczenia, do momentu osiągnięcia w ymaganej wielkości talii).</p><h1 id="Exceptional">Wyjątkowa</h1><p>Wyjątkowa to słowo kluczowe związane z tworzeniem talii.<br>- Koszt zakupu karty ze słowem kluczowym Wyjątkowa jest dwukrotnie wyższy niż wydrukowany na niej koszt doświadczenia.<br>- W talii badacza nie może znajdować się więcej niż 1 kopia (według nazwy) żadnej wyjątkowej karty.</p><h1 id="Heal">Wylecz</h1><p>„Wylecz” to polecenie nakazujące usunięcie z karty wskazanej liczby obrażeń lub wskazanej liczby punktów przerażenia.<br>- Jeśli z karty należy wyleczyć więcej obrażeń lub punktów przerażenia, niż obecnie posiada, należy z niej usunąć ich tyle, ile maksymalnie się da.</p><h1 id="Mulligan">Wymiana</h1><p>Po tym, jak gracz podczas przygotowania dobierze swoje początkowe karty na rękę, ma jednorazową możliwość wymiany dowolnej liczby dobranych kart, których nie chce zatrzymać w ramach swojej początkowej ręki. Gracz odkłada te karty na bok i dobiera ze swojej talii tyle samo kart, po czym dodaje je do swoich początkowych kart na ręce. Następnie karty odłożone na bok zostają wtasowane do talii gracza.<br>- Gracze decydują, czy dokonują wymiany, w kolejności graczy.</p><h1 id="Evade">Wymykanie się (akcja)</h1><p>„Wymykanie się” to akcja, którą badacz może wykonać podczas swojej tury, w fazie badaczy.<br>Aby wymknąć się wrogowi znajdującemu się z badaczem w zwarciu, dany badacz musi wykonać test zwinności przeciwko wartości wymykania się danego wroga (patrz „<a href="#Skill_Tests">Testy umiejętności</a>”).<br>Jeśli test zakończy się sukcesem, badaczowi udaje się wymknąć wrogowi (patrz niżej). Następuje to w kroku 7 testu umiejętności, tak jak to opisano w „<a href="#Skill_Test_Timing">KR.7 Zastosowanie wyników testu umiejętności</a>”).<br>Jeśli test zakończy się porażką, badacz nie wymyka się wrogowi i pozostaje z nim w zwarciu.<br>- Jeśli zdolność pozwala „automatycznie” wymknąć się 1 lub większej liczbie wrogów, dla danej próby wymykania się nie wykonuje się testu umiejętności.<br>- Ilekroć wrogowi uda się wymknąć (w wyniku akcji wymykania się lub zdolności karty), dany wróg zostaje wyczerpany (jeśli był przygotowany), a zwarcie zostaje przerwane. Kartę wroga należy poruszyć z obszaru zagrożenia badacza do lokalizacji, w której dany badacz się znajduje, aby w ten sposób zaznaczyć, że wróg ten nie znajduje się już w zwarciu z danym badaczem.<br>- W przeciwieństwie do akcji walki lub zwarcia, badacz może wykonać akcję wymykania się jedynie w stosunku do wroga, z którym sam jest zwarty.</p><h1 id="Health_and_Damage">Wytrzymałość i obrażenia</h1><p>Wytrzymałość reprezentuje fizyczną odporność karty. Obrażenia służą do oznaczania fizycznych urazów, których karta doznała w czasie rozgrywania scenariusza.<br>- Za każdym razem, gdy karta otrzymuje obrażenia, należy na niej umieścić żetony obrażeń w liczbie równej właśnie otrzymanym obrażeniom (patrz „<a href="#Dealing_Damage_Horror">Zadawanie obrażeń/punktów przerażenia</a>”).<br>- Jeśli na badaczu znajdują się obrażenia w liczbie równej jego wartości wytrzymałości lub wyższej, to zostaje on pokonany. Kiedy badacz zostaje pokonany, zostaje wyeliminowany ze scenariusza (patrz „<a href="#Elimination">Eliminacja</a>”).<br>- Podczas kampanii badacz, który zostanie pokonany poprzez otrzymanie obrażeń w liczbie równej jego wytrzymałości, otrzymuje 1 punkt traumy fizycznej. Otrzymanie traumy fizycznej może sprawić, że badacz zostanie **zabity** (więcej informacji – patrz „<a href="#Campaign_Play">Kampania</a>”).<br>- Jeśli na wrogu znajdują się obrażenia w liczbie równej jego wartości wytrzymałości lub wyższej, dany wróg zostaje pokonany i należy go odłożyć na stos odrzuconych kart spotkań.<br>- Jeśli na atucie posiadającym wartość wytrzymałości znajdują się obrażenia w liczbie równej jego wartości wytrzymałości lub większej, dany atut zostaje pokonany i należy odłożyć go na stos kart odrzuconych właściciela.<br>- Uznaje się, że karta atutu bez wartości wytrzymałości ma wytrzymałość równą 0, nie może zyskiwać wytrzymałości i nie można do niej przypisywać obrażeń.<br>- „Pozostała wytrzymałość” karty to bazowa wartość jej wytrzymałości pomniejszona o liczbę znajdujących się na niej obrażeń, powiększona lub pomniejszona o wszelkie aktywne modyfikatory wytrzymałości.<br>Patrz także: „<a href="#Direct_Damage_Direct_Horror">Bezpośrednie obrażenia, bezpośrednie przerażenie</a>”.</p><h1 id="Killed_Insane_Investigators">Zabici/obłąkani badacze</h1><p>Podczas kampanii badacze, którzy zostaną zabici lub popadną w obłęd, muszą zostać odnotowani w Dzienniku kampanii i nie mogą być wykorzystywani do końca danej kampanii.<br>- Badacz posiadający punkty traumy fizycznej w liczbie równej jego wydrukowanej wytrzymałości lub wyższej zostaje **zabit**y.<br>- Badacz posiadający punkty traumy psychicznej w liczbie równej jego wydrukowanej poczytalności lub wyższej popada w **obłęd**.<br>- Badacz może także zostać zabity lub doprowadzony do obłędu przez zdolność karty lub przez zakończenie scenariusza.<br>- Podczas rozgrywania samodzielnego scenariusza nie ma żadnej różnicy pomiędzy śmiercią, popadnięciem w obłęd a pokonaniem.<br>Patrz „<a href="#Campaign_Play">Kampania</a>”.</p><h1 id="Dealing_Damage_Horror">Zadawanie obrażeń/punktów przerażenia</h1><p>W grze występują dwa rodzaje efektów, które mogą osłabiać badaczy: obrażenia i przerażenie. Obrażenie wpływa na wytrzymałość badacza, a przerażenie na jego poczytalność.<br>Kiedy badacz lub wróg otrzymuje obrażenia i/lub punkty przerażenia, należy wykonać następujące kroki:<br>1. <b>Przypisanie obrażeń/punktów przerażenia:</b> należy wyznaczyć liczbę zadawanych obrażeń i/lub punktów przerażenia. Obok kart, które mają otrzymać obrażenia/punkty przerażenia, należy umieścić żetony obrażeń/przerażenia w liczbie odpowiadającej liczbie zadawanych im obrażeń i punktów przerażenia.<br>- Kiedy obrażenie lub przerażenie otrzymuje badacz, wówczas może on przypisać je do dozwolonych kart atutów, które kontroluje. Karta atutu jest dozwolona, jeśli posiada wytrzymałość (aby można było do niej przypisać obrażenia) lub poczytalność (aby można było do niej przypisać punkty przerażenia).<br>- Do atutu nie można przypisać obrażeń i punktów przerażenia w liczbie przekraczającej liczbę wymaganą do pokonania karty.<br>- Wszystkie obrażenia/punkty przerażenia, które nie mogą zostać przypisane do atutu, muszą zostać przypisane do badacza.<br>2. <b>Przyznanie obrażeń/punktów przerażenia:</b> wszystkie przypisane obrażenia/punkty przerażenia, którym nie udało się zapobiec, są w tym momencie równocześnie umieszczane na kartach, do których zostały przypisane. Jeśli w tym kroku nie przyznaje się żadnych obrażeń/punktów przerażenia, wówczas nie udało się zadać żadnych obrażeń/punktów przerażenia.<br>- Zdolności, które zapobiegają, redukują lub przepisują obrażenia i/lub punkty przerażenia, które są zadawane, należy rozpatrzyć pomiędzy krokiem 1 a krokiem 2.<br>- Po przyznaniu obrażeń/punktów przerażenia, jeśli badacz posiada obrażenia w liczbie równej lub wyższej od jego wytrzymałości lub punkty przerażenia w liczbie równej lub wyższej od jego poczytalności, zostaje on pokonany. Kiedy badacz zostaje pokonany, to zostaje wyeliminowany ze scenariusza (patrz „<a href="#Elimination">Eliminacja</a>”).<br>- Po przyznaniu obrażeń/punktów przerażenia, jeśli wróg posiada obrażenia w liczbie równej lub wyższej od jego wytrzymałości, zostaje pokonany. Należy odłożyć go na stos odrzuconych kart spotkań (lub na stos kart odrzuconych właściciela, jeśli jest osłabieniem).<br>- Po przyznaniu obrażeń/punktów przerażenia, jeśli atut posiada obrażenia równe lub wyższe od jego wytrzymałości lub punkty przerażenia w liczbie równej lub wyższej od jego poczytalności, zostaje pokonany. Należy go odłożyć na stos odrzuconych kart właściciela.</p><h1 id="Doom">Zagłada</h1><p>Zagłada reprezentuje dokonany przez siły Mitów postęp w zakresie ukończenia rytuałów, przyzwania kosmicznych istot i/lub postęp tajemnic scenariusza.<br>- Podczas każdej fazy Mitów na obecnej tajemnicy umieszcza się 1 żeton zagłady (patrz „<a href="#Mythos_Phase">1. Faza Mitów</a>” ).<br>- Jeśli na karcie obecnej tajemnicy nie ma wymogów postępu w postaci „<b>Cel</b> –”, a wymagana liczba żetonów zagłady jest w grze (na tajemnicy oraz wszystkich kartach w grze), podczas kroku „Sprawdzenie progu zagłady” fazy Mitów talia tajemnic postępuje. Jeśli karta nie wskazuje w inny sposób, że może spowodować postęp tajemnicy, to jest to jedyny moment, w którym może się nastąpić postęp tajemnicy.<br>- Żetony zagłady na kartach innych niż karty tajemnicy (takie jak wrogowie, sprzymierzeńcy, lokalizacje itd.) wliczają się do zagłady obecnej w grze.<br>Patrz także: „<a href="#Act_Deck_and_Agenda_Deck">Akty (talia) i Tajemnice (talia)</a>”, „<a href="#Tokens">Limit żetonów</a>”.</p><h1 id="Nested_Skill_Tests">Zagnieżdżone testy umiejętności</h1><p>Test umiejętności nie może zostać zainicjowany podczas innego testu umiejętności. Jeśli podczas rozpatrywania testu umiejętności miałby się rozpocząć kolejny test umiejętności, zamiast tego drugi test umiejętności nie rozpoczyna się, dopóki nie zakończy się rozstrzyganie pierwszego testu umiejętności. Jeśli pierwszy test umiejętności był częścią akcji, drugi test umiejętności nie rozpocznie się, dopóki akcja nie zostanie zakończona.<br><i>Przykład: Urszula przeprowadza akcję badania. W ramach tej akcji badania musi wykonać test <span class="icon-intellect"></span>. Podczas rozpatrywania tego testu umiejętności, gra Ujawnienie słabości, wydarzenie ze słowem kluczowym Szybka, które inicjuje kolejny test <span class="icon-intellect"></span>. Zamiast rozpatrywać drugi test <span class="icon-intellect"></span> podczas pierwszego, rozpoczęcie drugiego testu <span class="icon-intellect"></span> jest opóźniane do czasu zakończenia pierwszego testu umiejętności (a tym samym akcji badania).</i></p><h1 id="Play">Zagranie</h1><p>Aby zagrać kartę, badacz musi zapłacić jej koszt w zasobach oraz spełnić wszelkie ograniczenia i warunki zagrania. Większość kart można zagrać tylko poprzez wykonanie akcji „zagranie” (patrz „<a href="#Play_Action">Zagranie (akcja)</a>”).<br>Karta ze słowem kluczowym Szybka nie jest zagrywana podczas akcji zagrania. Taka karta może zostać zagrana w dowolnym momencie spełnienia jej warunku aktywacji lub, jeśli nie posiada ona warunku aktywacji, podczas okna odpowiedniego gracza (patrz „<a href="#Fast">Szybka</a>”).<br>AZa każdym razem, kiedy zagrywana jest karta wydarzenia, jej efekty są rozpatrywane, a następnie odkłada się ją na stos odrzuconych kart właściciela.<br>Za każdym razem, kiedy zagrywany jest atut, umieszczany jest na obszarze gry badacza i pozostaje tam, dopóki zdolność lub efekt gry nie spowodują, że opuści on grę. Większość zasobów będących w grze zajmuje jedną lub kilka stref (patrz „<a href="#Slots">Strefy</a>”).<br>SKarty umiejętności nie są „zagrywane”. Karty te są *przeznaczane* na rzecz testów umiejętności z ręki gracza, aby można było użyć ich zdolności.<br>Patrz także: „<a href="#Play_Restrictions_Permissions_and_Instructions">Ograniczenia, zezwolenia i instrukcje</a>”, „<a href="#Appendix_I_Initiation_Sequence">Suplement I: Kolejność inicjowania efektów</a>”.</p><h1 id="Play_Action">Zagranie (akcja)</h1><p>„Zagranie” to akcja, którą badacz może wykonać podczas swojej tury, w fazie badaczy.<br>Kiedy badacz wykonuje tę akcję, wybiera kartę atutu lub wydarzenia ze swojej ręki, płaci jej koszt w zasobach i zagrywa ją (patrz „<a href="#Play">Zagranie</a>”).<br>- Karty ze słowem kluczowym Szybka nie są zagrywane przy pomocy tej akcji (patrz „<a href="#Fast">Szybka</a>”).<br>- Karty umiejętności nie są „zagrywane”. Karty te są *przeznaczane* na rzecz testów umiejętności z ręki gracza, aby można było użyć ich zdolności.</p><h2 id="Play_Restrictions_Permissions_and_Instructions">Ograniczenia, zezwolenia i polecenia</h2><p>Wiele kart i zdolności zawiera określone polecenia dotyczące tego, kiedy i jak można lub nie można ich użyć, albo określone warunki, które muszą zostać spełnione, aby można było to zrobić. W celu użycia takiej zdolności lub zagrania takiej karty, należy spełnić zawarte na niej ograniczenia zagrania.<br>Zezwolenie pozwala graczowi zagrać kartę lub użyć zdolności poza wskazaniami kolejności zapewnionymi przez zasady gry.<br>Ograniczenie zagrania opisuje moment, w którym i/lub okres podczas którego karta wydarzenia może zostać zagrana.</p><h1 id="Peril">Zagrożenie</h1><p>Zagrożenie to słowo kluczowe.<br>Podczas rozpatrywania dobierania karty spotkania ze słowem kluczowym Zagrożenie badacz nie może naradzać się z innymi graczami. Inni gracze nie mogą zagrywać kart, aktywować zdolności ani przekazywać kart na rzecz testu umiejętności danego badacza, dopóki rozpatruje on spotkanie z zagrożeniem.</p><h1 id="Instead">Zamiast</h1><p>Słowo „zamiast” stanowi oznaczenie efektu zastępującego. Efekt zastępujący to efekt, który zastępuje rozpatrywanie warunku aktywacji innymi sposobami rozpatrywania.<br>- Jeśli jeden warunek aktywacji zainicjuje kilka efektów zastępujących i powstanie konflikt w zakresie tego, jak należy rozpatrzyć dany warunek aktywacji, do rozpatrzenia warunku aktywacji używa się ostatniego (najmłodszego) efektu zastępującego.<br>- Określenie „kiedy miałby/miałbyś” jest używane do zdefiniowania warunku aktywacji niektórych zdolności i ustanawia wyższy priorytet dla tych zdolności w porównaniu ze zdolnościami odnoszącymi się do tego samego warunku aktywacji, ale nieposiadających tego określenia. (Na przykład „Kiedy X miałoby wystąpić” jest rozpatrywane przed „Kiedy X wystąpi”).<br>- Jeśli efekt zastępujący, używający słów „miałby/miałbyś”, zmieni naturę warunku aktywacji, oryginalny warunek aktywacji zostaje zastąpiony nowym warunkiem aktywacji. Żadne pozostałe zdolności odnoszące się do warunku aktywacji nie mogą być już wykorzystywane.</p><h1 id="Replacing_an_Opening_Hand">Zamienianie początkowej ręki</h1><p>Jeśli zdolność zamienia początkową rękę badacza na inny zestaw kart, dany zestaw kart uznaje się za nową rękę początkową danego badacza dla celów efektów, które miałyby zmienić liczbę kart w jego początkowej ręce.<br>Jeśli zdolność zamienia początkową rękę badacza na karty „zatrzymane” spośród większego zestawu kart, efekt, który zmienia liczbę kart w początkowej ręce badacza, zmienia zarówno karty pierwotnie dobrane, aby zamienić początkową rękę, jak i karty „zatrzymane” spośród większego zestawu.<br><i>Przykładowo zdolność Sefiny Rousseau brzmi: „Kiedy miałbyś dobrać początkowe karty: zamiast tego dobierz 13 kart. Wybierz maksymalnie 5 wydarzeń i umieść je pod tą kartą, a 8 kart zatrzymaj jako początkowe karty. Odrzuć pozostałe karty”. Jeśli efekt karty lub gry zmienia liczbę kart na początkowej ręce Sefiny, zmieni zarówno liczbę kart dobraną w wyniku jej zdolności, jak i liczbę kart, którą zatrzyma jako początkową rękę.</i></p><h1 id="Record_in_your_Campaign">„Zanotuj w Dzienniku kampanii…”</h1><p>Gracze często są proszeni, aby zanotować frazę kluczową w Dzienniku kampanii. Powinna ona zostać zanotowana w sekcji „Notatki z kampanii”, chyba że gra mówi inaczej. Ze względu na to, że gracze mogą zostać poproszeni o sprawdzenie tej frazy w Dzienniku kampanii znacznie później w trakcie kampanii, należy zanotować ją w takiej formie, w jakiej została podana (bez zmian).<br><i>Przykład: Jeśli gracze są proszeni o zanotowanie w Dzienniku kampanii frazy „badacze byli spóźnieni 4 godziny”, nie powinni tego zapisywać jako „badacze byli mocno spóźnieni”, ponieważ dokładna liczba godzin może mieć znaczenie w dalszej części scenariusza.</i></p><h1 id="Remember_that">„Zapamiętaj, że…”</h1><p>Czasami gracze są proszeni przez kartę scenariusza o „zapamiętanie” frazy kluczowej, która zazwyczaj wynika z podjętej przez nich decyzji lub akcji. Ta fraza może pojawić się ponownie później w trakcie danego scenariusza i może aktywować dodatkowe lub inne efekty. Nie ma potrzeby notowania danej frazy w Dzienniku kampanii, ponieważ będzie ona miała znaczenie tylko podczas trwania tego scenariusza (lub rozpatrywania jego zakończenia). Gracze nie muszą „zapamiętywać” takich fraz dłużej niż do końca scenariusza, w którym się pojawiły. Jeśli efekt brzmi „zapamiętaj”, odnosi się on wyłącznie do tego badacza, który rozpatruje dany efekt.</p><h1 id="Resources">Zasoby</h1><p>Zasoby reprezentują różne sposoby pozyskiwania nowych kart do dyspozycji badacza – zapasy, pieniądze, narzędzia, wiedzę, składniki zaklęć itd.<br>- Aby zagrać kartę lub użyć zdolności, która ma koszt w zasobach, badacz musi zapłacić wyrażony w zasobach kosz zdolności danej karty, biorąc wskazaną liczbę zasobów ze swojej puli zasobów i odkładając je do puli żetonów (patrz „<a href="#Costs">Koszty</a>”).<br>- Zasoby mogą być zyskiwane poprzez wykonanie akcji zyskania zasobów (patrz „<a href="#Resource_Action">Zyskanie zasobów (akcja)</a>”).<br>- Badacze zdobywają po jednym zasobie podczas fazy utrzymania (patrz „<a href="#Upkeep_Phase">4.4 Każdy badacz dobiera po 1 karcie i otrzymuje po 1 zasobie</a>”).<br>Jeśli zdolność odnosi się do liczby „żetonów zasobów, które posiadasz”, „twoich żetonów zasobów” lub jakiejkolwiek wariacji powyższych stwierdzeń, odnosi się ona jedynie do liczby żetonów zasobów, jakie dany badacz posiada w swojej puli żetonów zasobów. Żetony zasobów znajdujące się na innych kontrolowanych przez danego badacza kartach nie wliczają się do łącznej liczby żetonów zasobów, chyba że wyraźnie zaznaczono inaczej.<br>Patrz też: „<a href="#Tokens">Limit żetonów</a>”.</p><h1 id="Researched">Zbadany</h1><p>Zbadany to słowo kluczowe, która pojawia się na niektórych kartach wyższego poziomu (przede wszystkim na kartach Poszukiwacza).<br>Aby znaleźć się w talii badacza, karta ze słowem kluczowym Zbadany musi najpierw zostać „zidentyfikowana” lub „przetłumaczona”. wykonując zadanie na niższej wersji tej karty i zapisując wynik w Dzienniku kampanii.<br>- Kartę ze słowem kluczowym Zbadany możesz dodać do swojej talii tylko przez ulepszenie jej z karty niższego poziomu.<br>- Kartę ze słowem kluczowym Zbadany możesz dodać do swojej talii tylko wtedy, gdy w Dzienniku kampanii odnotowałeś wykonanie zadania opisanego dla niższej wersji tej karty.<br>- Po ukończeniu tego zadania przez badacza i zapisaniu go w Dzienniku kampanii, badacz ten może ulepszyć odpowiednią kartę zgodnie z normalnymi zasadami ulepszania kart graczy.<br><i>Na przykład Księga połączeń (Brama do Tindalos) ma słowo kluczowe „Zbadany”. Dlatego badacz nie może bezpośrednio kupić Księgi połączeń (Brama do Tindalos). Zamiast tego musi ulepszyć ją z Księgi połączeń (Niezidentyfikowany) i może to zrobić tylko wtedy, gdy „zlokalizowaliście przejście”.</i></p><h1 id="Ability">Zdolności</h1><p>Zdolność jest to specjalny tekst wskazujący sposób, w który karta wpływa na grę.<br>- Zdolności kart wchodzą w interakcję z grą tylko wtedy, gdy karta z odpowiednią zdolnością znajduje się w grze, chyba że zdolność (bądź zasady dla kart danego rodzaju) wyraźnie odnoszą się do jej użycia spoza gry.<br>- Zdolności kart wchodzą w interakcję tylko z innymi kartami, które są w grze, chyba że zdolność wyraźnie wskazuje, że wchodzi ona w interakcję z kartami, które znajdują się poza grą.<br>- Jeśli w grze znajduje się kilka kopii tej samej zdolności, każda z nich wchodzi w interakcję (lub może wejść w interakcję) z odpowiednim stanem gry osobno.<br>Rodzaje zdolności kart dostępnych w grze to: zdolności stałe, zdolności wymuszone, zdolności odkrycia, zdolności aktywowane, słowa kluczowe oraz polecenia z wrogów (Rozstawienie i Polowanie). Każdy z tych rodzajów został dokładnie opisany poniżej.<br>Patrz także: „<a href="#Effects">Efekty</a>” na stronie 4, „<a href="#Costs">Koszty</a>”, „<a href="#Qualifiers">Kwalifikatory</a>” na stronie 7, „<a href="#Self_Referential_Text">Tekst kart odnoszących się do samych siebie</a>”.</p><h2 id="Abilities_Constant_Abilities">Zdolności stałe</h2><p>Zdolności stałe zapisane są na kartach bez żadnego specjalnego oznaczenia. Zdolności stałe zawsze wchodzą w interakcję ze stanem gry tak długo, jak karta jest w grze. (Niektóre zdolności stałe zapewniają określony warunek oznaczony słowami takimi jak „podczas” lub „dopóki”. Efekty takich zdolności są aktywne zawsze, kiedy spełniony jest wskazany warunek). Zdolności stałe nie mają punktu rozpoczęcia.</p><h2 id="Abilities_Forced_Abilities">Zdolności wymuszone</h2><p>Zdolność wymuszona jest oznaczona wytłuszczonym poleceniem „<b>Wymuszony</b> –”. Zdolności wymuszone są inicjowane i wchodzą w interakcję ze stanem gry automatycznie we wskazanym momencie gry. Taki moment jest na ogół określony słowami takimi jak „kiedy”, „po”, „jeśli” lub „w”.<br>- Jeśli rozpatrzenie wymuszonej zdolności nie zmieniłoby stanu gry, zdolność nie jest inicjowana.<br>- Zainicjowanie wymuszonej zdolności, która wpływa na zmianę stanu gry, jest obowiązkowe za każdym razem, kiedy następuje określony przez nią moment.<br>- Zdolność wymuszona z momentem rozpoczęcia opisanym słowem „kiedy…” jest inicjowana automatycznie, jak tylko nastąpi wskazany moment, ale zanim zostanie rozpatrzony jej wpływ na stan gry zostanie.<br>- Zdolność wymuszona z momentem rozpoczęcia opisanym słowem „po…” jest inicjowana automatycznie natychmiast po tym, jak zostanie rozpatrzony wpływ tego momentu na stan gry.<br>- W każdym momencie wszystkie wymuszone zdolności odnoszące się do danego momentu muszą zostać rozpatrzone, zanim jakiekolwiek zdolności <span class="icon-reaction"></span> (patrz niżej), odnoszące się do tego samego momentu, będą mogły zostać zainicjowane na tej samej zasadzie.<br>Patrz „<a href="#Priority_of_Simultaneous_Resolution">Priorytety w rozstrzyganiu efektów równoczesnych</a>”.</p><h2 id="Abilities_Revelation_Abilities">Zdolności odkrycia</h2><p>Występujące na kartach spotkań oraz osłabienia zdolności odkrycia, oznaczone wytłuszczonym poleceniem „<b>Odkrycie</b> –” zostają zainicjowane, kiedy odpowiednia karta zostanie dobrana przez badacza (patrz „<a href="#Revelation">Odkrycie</a>”).</p><h2 id="Abilities_Triggered_Abilities">Zdolności aktywowane</h2><p>Zdolność aktywowana to zdolność, którą poprzedza symbol <span class="icon-free"></span>, <span class="icon-reaction"></span> lub <span class="icon-action"></span>. Jeśli zdolność posiada jeden lub więcej wymogów wstępnych (kosztów i/lub warunków), to są one wymienione w postaci tekstu zaraz za odpowiednim symbolem. Gracz zawsze musi spełnić wymogi zdolności aktywowanej, aby móc aktywować taką zdolność. W grze występują trzy rodzaje zdolności aktywowanych:<br>Darmowe zdolności aktywowane (<span class="icon-free"></span>)<br>– zdolność aktywowana <span class="icon-free"></span> może zostać aktywowana jako zdolność gracza w dowolnym oknie gracza. (Więcej informacji na temat okien graczy – patrz „<a href="#Appendix_II_Timing_and_Gameplay">Suplement II: Kolejność i przebieg rozgrywki</a>”).<br>Zdolności aktywowane w reakcji (<span class="icon-reaction"></span>)<br>– zdolności aktywowane z określonym warunkiem aktywacji mogą być aktywowane w dowolnym momencie, kiedy dany warunek aktywacji jest spełniony. <i>Na przykład: „<span class="icon-reaction"></span> po tym, jak pokonasz wroga”.</i><br>- Zdolność <span class="icon-reaction"></span> z warunkiem aktywacji zawierającym słowo „kiedy…” może być użyta po tym, jak wskazany warunek aktywacji zostanie zainicjowany, ale zanim zostanie rozpatrzony jego wpływ na stan gry.<br>- Zdolność <span class="icon-reaction"></span> z warunkiem aktywacji zawierającym słowo „po…” może być użyta natychmiast po tym, jak zostanie rozpatrzony wpływ danego warunku aktywacji na stan gry.<br>- Każda zdolność <span class="icon-reaction"></span> może być aktywowana jednokrotnie za każdym razem, gdy spełniony zostanie wskazany warunek. <i>Na przykład zdolność aktywowana „Po tym, jak wystąpi X” może być użyta jednokrotnie za każdym razem, gdy wystąpi „X”.</i><br>Zdolności aktywowane akcją (<span class="icon-action"></span>)<br>– zdolność aktywowana <span class="icon-action"></span> może być aktywowana podczas tury gracza w fazie badaczy poprzez użycie akcji aktywacji, pod warunkiem że gracz użyje jednej akcji za każdy symbol <span class="icon-action"></span> wskazany w koszcie danej zdolności.<br>Wszystkie zdolności aktywowane podlegają następującym zasadom:<br>- Zdolności aktywowane występujące na kartach kontrolowanych przez gracza są opcjonalnie aktywowane (lub nie) przez danego gracza w odpowiednim momencie, zgodnie ze wskazaniami samej zdolności.<br>- Zdolność aktywowana może być zainicjowana tylko wtedy, gdy jej efekt ma możliwość zmiany stanu gry, a jej koszt (jeśli występuje) może zostać opłacony w całości, biorąc pod uwagę wszystkie aktywne modyfikatory kosztu. To, czy efekt ma możliwość zmiany stanu gry, jest sprawdzane bez uwzględniania konsekwencji zapłaty lub innych interakcji między zdolnościami.<br>- Po tym, jak zdolność zostanie zainicjowana, gracze muszą rozpatrzyć jej efekt tak bardzo, jak mogą, chyba że efekt używa dowolnej odmiany słowa „może” (patrz „<a href="#May">Może</a>”).<br>Badacz może użyć zdolności aktywowanych (zdolności <span class="icon-fast"></span>, <span class="icon-reaction"></span> i <span class="icon-action"></span>) z następujących źródeł:<br>- Karta, która znajduje się w grze i pod jego kontrolą. Dotyczy to również jego karty badacza.<br>- Karta scenariusza, która znajduje się w grze i w tej samej lokalizacji co dany badacz. Dotyczy to samej lokalizacji, kart spotkań umieszczonych na danej lokalizacji i wszystkich kart spotkań w obszarze zagrożenia dowolnego badacza znajdującego się w danej lokalizacji.<br>- Aktualna karta aktu lub tajemnicy.<br>- Dowolna karta, która wyraźnie pozwala badaczowi na użycie jej zdolności.</p><h2 id="Abilities_Keywords">Słowa kluczowe</h2><p>Słowo kluczowe to zdolność karty, zapewniająca karcie, na której występuje, określone zasady (patrz „<a href="#Keywords">Słowa kluczowe</a>”).</p><h2 id="Spawn_Instructions_and_Prey_Instructions">Polecenia „Rozstawienie” i „Polowanie”</h2><p>Polecenia rozstawienia wskazują, gdzie należy rozstawić wroga, kiedy wchodzi on do gry (patrz „<a href="#Spawn">Rozstawienie</a>”).<br>Polecenia polowania wskazują badacza, którego wróg ściga i/lub z którym wchodzi w zwarcie, kiedy ma możliwość wyboru (patrz „<a href="#Prey">Polowanie</a>”).</p><h2 id="Action_Designators">Oznaczenia akcji</h2><p>Niektóre zdolności posiadają pogrubione oznaczenia akcji (takie jak walka, wymykanie się, badanie lub poruszanie się). Aktywowanie takiej zdolności wykonuje wskazaną akcję tak, jak to opisano w zasadach, ale w sposób zmodyfikowany przez daną zdolność.</p><h1 id="Triggered_Abilities">Zdolności aktywowane</h1><p>Zdolność aktywowana to zdolność, która może być opcjonalnie aktywowana przez gracza. Zdolność aktywowaną można poznać po jednym z poniższych symboli:<br>- Symbol <span class="icon-action"></span> oznacza zdolność aktywowaną o koszcie w postaci akcji.<br>- Symbol <span class="icon-free"></span> oznacza darmową zdolność aktywowaną, która nie wymaga akcji do aktywowania i może być wykorzystana podczas okna dowolnego gracza.<br>- Symbol <span class="icon-reaction"></span> oznacza zdolność aktywowaną w reakcji, która nie wymaga akcji do aktywowania i może być wykorzystana w dowolnym momencie spełnienia jej warunku aktywacji.<br>Patrz także: „<a href="#Abilities_Triggered">Zdolności</a>”, „<a href="#Appendix_I_Initiation_Sequence">Suplement I: Kolejność inicjowania</a>”.<br>Badacz może użyć zdolności aktywowanych (zdolności <span class="icon-free"></span>, <span class="icon-reaction"></span> lub <span class="icon-action"></span>) z następujących źródeł:<br>- Karta, która znajduje się w grze i pod jego kontrolą. Dotyczy to również jego karty badacza.<br>- Karta scenariusza, która znajduje się w grze i w tej samej lokalizacji co dany badacz. Dotyczy to samej lokalizacji, kart spotkań umieszczonych na danej lokalizacji i wszystkich kart spotkań w obszarze zagrożenia dowolnego badacza znajdującego się w danej lokalizacji.<br>- Aktualna karta aktu lub tajemnicy.<br>- Dowolna karta, która wyraźnie pozwala badaczowi na użycie jej zdolności.</p><h1 id="Constant_Abilities">Zdolności stałe</h1><p>Patrz „<a href="#Abilities_Constant">Zdolności</a>”.</p><h1 id="Forced_Abilities">Zdolności wymuszone</h1><p>Patrz „<a href="#Abilities_Forced">Zdolności</a>”.</p><h1 id="Vengeance_X">Zemsta X</h1><p>Niektóre karty spotkań mają wartość w punktach zemsty. Wyrażenie <b>Zemsta X</b> oznacza, że dana karta jest warta X punktów zemsty.<br>Tak jak w przypadku wyrażenia <b>Zwycięstwo X</b>, gdy badacze zmierzą się już z kartą spotkania z <b>Zemstą X</b>, do końca scenariusza ta karta jest przechowywana w puli zwycięstwa. Jednak w przeciwieństwie do punktów zwycięstwa, zemsta reprezentuje świadomość i nienawiść Ojca węży, dlatego dobrym pomysłem jest unikanie zdobywania punktów zemsty, kiedy to tylko możliwe.<br>Znajdujące się w puli zwycięstwa punkty zemsty nie mają żadnego wpływu na grę, chyba że inna karta spotkania wyraźnie na to wskazuje.<br>- Gdy wróg z <b>Zemstą X</b> zostaje pokonany, należy umieścić kartę w puli zwycięstwa zamiast w stosie odrzuconych kart spotkań.<br>- Na końcu scenariusza należy wziąć każdą lokalizację z <b>Zemstą X</b>, która znajduje się w grze, jest odkryta i nie ma na niej żetonów wskazówek, i umieścić ją w puli zwycięstwa.<br>- Gdy karta podstępu z <b>Zemstą X</b> zostanie w pełni rozpatrzona, należy ją umieścić w puli zwycięstwa zamiast w stosie odrzuconych kart spotkań.<br>- Karty z wartością punktów zemsty nie mają wartości punktów zwycięstwa, chyba że na karcie znajduje się zarówno wyrażenie <b>Zwycięstwo X</b>, jak i <b>Zemsta X</b>.</p><h1 id="Uses">Zużywalny (X rodzaj)</h1><p>Zużywalny to słowo kluczowe.<br>Kiedy karta posiadająca to słowo kluczowe wchodzi do gry, należy z puli żetonów pobrać żetony zasobów w liczbie równej wartości (X) i umieścić je na danej karcie. Słowo występujące po wartości wskazuje oraz identyfikuje rodzaj zużywalnych żetonów, które znajdują się na danej karcie. Żetony zasobów na niej umieszczone są uznawane za możliwe do zużycia żetony określonego rodzaju i nie są dłużej uznawane za żetony zasobów.<br>- Każda karta posiadająca to słowo kluczowe posiada także zdolność, która, w ramach kosztu, odnosi się do użycia żetonów wprowadzonych przez dane słowo kluczowe. Kiedy taka zdolność jest używana, żeton danego rodzaju musi zostać usunięty z obecnej w grze karty z daną zdolnością.<br>- Inne karty mogą odnosić się i wchodzić w interakcję ze zużywalnymi żetonami określonego rodzaju, na ogół dodając je na kartę lub zużywając je w innym celu.<br>- Karta nie może posiadać innych zużywalnych żetonów niż te wskazane przez jej własne słowo kluczowe „Zużywalny (X rodzaj)”. <i>((Na przykład karta ze słowem kluczowym „Zużywalny (4 naboje)” nie może otrzymywać ładunków).</i><br>- Niektóre karty z tym słowem kluczowym posiadają tekst, który sprawia, że karta musi zostać odrzucona, kiedy nie posiada już zużywalnych żetonów. Jeśli na karcie nie ma takiego tekstu, pozostaje w grze nawet wtedy, gdy nie ma na niej zużywalnych żetonów.</p><h1 id="Engage_Action">Zwarcie się (akcja)</h1><p>„Zwarcie się” to akcja, którą badacz może wykonać podczas swojej tury, w fazie badaczy.<br>Aby wejść w zwarcie z wrogiem znajdującym się w tej samej lokalizacji <i>(na przykład można to zrobić, aby wejść w zwarcie z wyczerpanym wrogiem, powściągliwym wrogiem lub wrogiem zwartym z innym badaczem)</i>, badacz umieszcza wybranego wroga na swoim obszarze zagrożenia. Badacz oraz wróg znajdują się teraz w zwarciu.<br>- Badacz może wykonać akcję zwarcia, aby wejść w zwarcie z wrogiem, który zwarty jest z innym badaczem w tej samej lokalizacji. Dany wróg równocześnie wychodzi ze zwarcia z poprzednim badaczem i wchodzi w zwarcie z badaczem wykonującym tę akcję.<br>- Badacz nie może użyć akcji zwarcia, aby wejść w zwarcie z wrogiem, z którym już jest zwarty.<br>Kiedy badacz wchodzi w zwarcie z wrogiem, dany wróg również wchodzi w zwarcie z danym badaczem (i na odwrót). Nie ma różnicy, czy wejście w zwarcie zainicjuje badacz, czy wróg. Efekty aktywowane „po tym, jak wróg wejdzie z tobą w zwarcie” działają w ten sam sposób, co efekty „po tym, jak wejdziesz w zwarcie z wrogiem”.</p><h1 id="Enemy_Engagement">Zwarcie z wrogiem</h1><p>Dopóki karta wroga znajduje się w grze, znajduje się w zwarciu z badaczem (umieszcza się ją na obszarze zagrożenia danego badacza) albo znajduje się w lokalizacji, bez zwarcia (umieszcza się ją w danej lokalizacji). Uznaje się, że każdy wróg znajdujący się na obszarze zagrożenia badacza znajduje się w tej samej lokalizacji co badacz. Jeśli badacz się poruszy, wróg nadal pozostaje z nim w zwarciu i porusza się wraz z badaczem do nowej lokalizacji.<br>Jeśli niebędący w zwarciu wróg znajduje się w tej samej lokalizacji co badacz, wchodzi w zwarcie z danym badaczem i jest umieszczany na obszarze zagrożenia danego badacza. Jeśli w danej lokalizacji z przygotowanym, niebędącym w zwarciu wrogiem znajduje się kilku badaczy, należy postępować zgodnie z poleceniem polowania tego wroga, aby ustalić, z którym badaczem wchodzi on w zwarcie. W grze nie ma limitu wrogów, którzy mogą znajdować się w zwarciu z jednym badaczem.<br><i>Na przykład przygotowany, niebędący w zwarciu wróg natychmiast wchodzi w zwarcie, gdy:</i><br>- <i>zostanie rozstawiony w lokalizacji z badaczem,</i><br>- <i>poruszy się do lokalizacji z badaczem,</i><br>- <i>badacz poruszy się do lokalizacji, w której ten się znajduje.</i><br>Wyczerpany, niebędący w zwarciu wróg nie wchodzi w zwarcie, ale jeśli wyczerpany wróg znajdujący się w tej samej lokalizacji co badacz zostanie przygotowany, to jak tylko to nastąpi, wchodzi on w zwarcie.<br>- <i>Uwaga: Wróg ze słowem kluczowym Powściągliwy nie wchodzi w zwarcie w sposób opisany powyżej.</i><br>Patrz: „<a href="#Engage_Action">Zwarcie się (akcja)</a>”.</p><h1 id="Winning_and_Losing">Zwycięstwo i przegrana</h1><p>Każdy scenariusz posiada kilka różnych możliwych zakończeń.<br>Talia aktów reprezentuje postęp powodowany przez badaczy podczas rozgrywania scenariusza. Niektóre polecenia zawarte w talii aktów (oraz występujące na kartach spotkań różnych rodzajów) zawierają punkty zakończeń, zapisane w postaci „(→**Z**#).” Głównym celem graczy jest powodowanie postępu talii aktów, dopóki nie uda im się osiągnąć (oby pozytywnego) zakończenia. Jeśli talia aktów odnosi się do zakończenia, to gracze zakończyli scenariusz (może nawet udało im się go „wygrać!”). Instrukcje rozpatrywania danego zakończenia znajdują się w Księdze kampanii, w części „Nie czytajcie tego fragmentu przed zakończeniem scenariusza”.<br>Talia tajemnicy reprezentuje postęp oraz cele osiągnięte przez mroczne siły stawiające czoła badaczom podczas rozgrywania scenariusza. Niektóre polecenia zawarte w talii tajemnic (oraz występujące na kartach spotkań różnych rodzajów) zawierają punkty zakończeń, zapisane w postaci „(→**Z**#).” Jeśli talia tajemnic odnosi się do (na ogół mroczniejszego) zakończenia, to gracze przegrali scenariusz. Instrukcje rozpatrywania danego zakończenia znajdują się w Księdze kampanii, w części „Nie czytajcie tego fragmentu przed zakończeniem scenariusza”.<br>Jeśli scenariusz zakończy się bez osiągnięcia jakiegokolwiek zakończenia *(na przykład wszyscy badacze zostaną wyeliminowani lub zrezygnują)*, instrukcje dotyczące rozpatrzenia zakończenia scenariusza znajdują się w Księdze kampanii, w części „Nie czytajcie tego fragmentu przez zakończeniem scenariusza”.<br>- W czasie kampanii gracze przechodzą do kolejnego scenariusza, niezależnie od wyniku scenariusza. Nawet jeśli gracze „przegrają” scenariusz, to kontynuują kampanię (choć z ich porażką wiązać się będą pewne negatywne konsekwencje).<br>- Podczas rozgrywania samodzielnego scenariusza gracze mogą wygrać albo przegrać. Wygrywają, jeśli uda im się dotrzeć do zakończenia z talii aktów. Wszelkie pozostałe zakończenia są uznawane za przegraną (patrz „<a href="#Standalone_Mode">Tryb samodzielnej rozgrywki</a>”).<br>Patrz także „<a href="#Act_Deck_and_Agenda_Deck">Akty (talia) i Tajemnice (talia)</a>”.</p><h1 id="Resource_Action">Zyskanie zasobów (akcja)</h1><p>Zyskanie zasobów to akcja, którą badacz może wykonać podczas swojej tury, w fazie badaczy.<br>Kiedy badacz wykonuje tę akcję, zyskuje jeden żeton zasobów poprzez wzięcie go z puli żetonów i dodanie go do swojej puli zasobów.</p><h1 id="Gains">Zyskiwanie</h1><p>Słowo „zyskujesz” jest używane w różnych kontekstach.<br>- Jeśli gracz zyskuje jeden lub kilka surowców, to bierze z puli żetonów odpowiednią liczbę żetonów i dodaje je do swojej puli żetonów.<br>- Jeśli badacz zyskuje akcję, to w wyznaczonym okresie może wydać jedną dodatkową akcję.<br>- Jeśli karta zyskuje treść (symbol, cechę, słowo kluczowe lub tekst zdolności), to funkcjonuje tak, jakby posiadała zyskaną treść.<br>- „Zyskana” treść nie jest uznawana za „wydrukowaną” na karcie. Jeśli zdolność odnosi się do treści wydrukowanych na karcie, to nie odnosi się do zyskanych elementów.<br>Patrz także „<a href="#Tokens">Limit żetonów</a>”.</p><h1 id="Chaos_Tokens">Żetony chaosu</h1><p>Żetony chaosu są wyciągane z worka chaosu podczas testów umiejętności w celu zmodyfikowania wyniku danego testu.<br><span class="icon-skull"></span> <span class="icon-cultist"></span> <span class="icon-elder_thing"></span> <span class="icon-tablet"></span> – Jeśli któryś z tych żetonów zostanie odkryty podczas testu umiejętności, należy rozpatrzyć efekt danego symbolu zgodnie z tym, co opisano na karcie pomocy obecnego scenariusza.<br><span class="icon-auto_fail"></span> – Żeton automatycznej porażki. Jeśli podczas testu umiejętności zostanie odkryty ten symbol, oznacza to, że dla badacza test kończy się automatyczną porażką (patrz „<a href="#Automatic_Failure_Success">Automatyczna porażka/sukces</a>”).<br><span class="icon-elder_sign"></span> – Żeton Znaku Starszych Bogów. Jeśli podczas testu umiejętności zostanie odkryty ten symbol, należy rozpatrzyć efekt <span class="icon-elder_sign"></span> opisany na karcie badacza należącej do gracza wykonującego dany test umiejętności.<br>Jeśli odkryty żeton chaosu (lub efekt, do którego odnosi się żeton chaosu) posiada wartość liczbową, dany modyfikator należy zastosować do testowanej obecnie wartości umiejętności badacza.<br>Patrz „<a href="#Skill_Test_Timing">KR.3 Odkrycie żetonu chaosu</a>”.</p><h2 id="Bless_and_Curse_Tokens">Żetony błogosławieństwa i klątwy</h2><p>To rozszerzenie wprowadza dwa nowe rodzaje żetonów chaosu: żetony błogosławieństwa (<span class="icon-bless"></span>)  i żetony klątwy (<span class="icon-curse"></span>).  Domyślnie worek chaosu nie zawiera żadnych żetonów <span class="icon-bless"></span> ani <span class="icon-curse"></span>. Jednak pewne efekty kart mogą dodać te żetony do worka chaosu lub je z niego usunąć.<br>- Żetony <span class="icon-bless"></span>  odkryte podczas testu umiejętności mają następujący efekt: „+2. Odkryj nowy żeton. Zamiast odkładać ten żeton z powrotem do worka chaosu, zwróć go do puli żetonów”. W dowolnym momencie w worku chaosu i zapieczętowanych na kartach w grze może być łącznie nie więcej niż 10 żetonów <span class="icon-bless"></span>.<br>- Żetony <span class="icon-curse"></span> odkryte podczas testu umiejętności mają następujący efekt: „–2. Odkryj nowy żeton. Zamiast odkładać ten żeton z powrotem do worka chaosu, zwróć go do puli żetonów”. W dowolnym momencie w worku chaosu i zapieczętowanych na kartach w grze może być łącznie nie więcej niż 10 żetonów <span class="icon-curse"></span>.<br>- Żetony <span class="icon-bless"></span> lub <span class="icon-curse"></span> odkryte poza testem umiejętności same z siebie nie mają żadnego efektu, chyba że efekt karty wskazuje inaczej.<br>FAQ:<br>- <i>Jeśli dodanie pewnej liczby żetonów <span class="icon-bless"></span> lub <span class="icon-curse"></span> do worka chaosu jest częścią efektu zdolności i nie ma wystarczającej liczby żetonów <span class="icon-bless"></span> lub <span class="icon-curse"></span> aby spełnić ten efekt, co się dzieje?</i> Wykonujesz tyle umiejętności, ile możesz, dodając żetony <span class="icon-bless"></span> lub <span class="icon-curse"></span> aż nie zostaną wyczerpane.<br>- <i>Jeśli dodanie pewnej liczby żetonów <span class="icon-bless"></span> lub <span class="icon-curse"></span> jest częścią kosztu karty/umiejętności i jest za mało żetonów <span class="icon-bless"></span> lub <span class="icon-curse"></span>, aby spełnić koszt, co się dzieje?</i> Jeśli koszt nie może zostać zapłacony, karta/zdolność nie może zostać zagrana/aktywowana.<br>- <i>Czy w trakcie trwania kampanii, żetony <span class="icon-bless"></span> i <span class="icon-curse"></span> pozostają w worku chaosu między scenariuszami?</i> Nie, żetony <span class="icon-bless"></span> i <span class="icon-curse"></span> nie przechodzą ze scenariusza do scenariusza.</p><h2 id="Frost_Tokens">Żetony mrozu</h2><p>To rozszerzenie wprowadza nowy typ żetonów chaosu: żetony mrozu (<span class="icon-frost"></span>). Na początku kampanii <i>Na krawędzi Ziemi</i> worek chaosu zawiera zaledwie kilka stosunkowo niegroźnych żetonów <span class="icon-frost"></span> (lub nie zawiera ich wcale). Jednak im dłużej trwa ekspedycja badaczy, w zależności od podejmowanych przez nich decyzji i rozpatrywanych wydarzeń, kolejne żetony <span class="icon-frost"></span> będą dodawane do worka chaosu (lub z niego wyjmowane), zmieniając tym samym poziom trudności każdego testu. Im więcej żetonów mrozu znajduje się w worku chaosu, tym bardziej wyniszczające są ich efekty.<br>- Pierwszy odkryty z worka chaosu podczas testu umiejętności żeton <span class="icon-frost"></span> ma następujący efekt: „–1. Odkryj nowy żeton”. Jeśli podczas tego samego testu zostanie odkryty z worka kolejny żeton <span class="icon-frost"></span>, należy natychmiast zakończyć krok „Odkrycie żetonu chaosu” i rozpatrzyć test jako automatyczną porażkę. <i>(Po zakończeniu testu odłóż wszystkie odkryte żetony <span class="icon-frost"></span> z powrotem do worka chaosu).</i><br><i>Przykład: Bob bada lokalizację, a w worku chaosu znajdują się 2 żetony <span class="icon-frost"></span>. Podczas pierwszej próby badania Bob odkrywa żeton <span class="icon-frost"></span>. Obniża to jego wartość umiejętności o 1 i zmusza go do odkrycia kolejnego żetonu. Następny żeton, który odkrywa, to +1, co po zsumowaniu obu żetonów daje łącznie 0. Test kończy się sukcesem! Zachęcony dobrą passą, Bob podejmuje kolejną próbę badania. Tym razem odkrywa żeton <span class="icon-frost"></span>, a następnie drugi żeton <span class="icon-frost"></span>. Bob musi natychmiast przerwać odkrywanie żetonów i rozpatrzyć to badanie jako zakończone automatyczną porażką.</i><br>- W dowolnym momencie w worku chaosu i/lub zapieczętowanych na kartach w grze może być łącznie nie więcej niż 8 żetonów <span class="icon-frost"></span>.<br>- Żeton <span class="icon-frost"></span> odkryty poza testem umiejętności sam z siebie nie ma żadnego efektu, chyba że efekt karty wskazuje inaczej.<br>- Dodany do worka chaosu żeton <span class="icon-frost"></span> pozostaje w nim pomiędzy scenariuszami, chyba że zostanie usunięty przez efekt karty lub gry. Aplikacja będzie śledzić te zmiany automatycznie.</p><h2 id="Resolving_Multiple_Revealed_Chaos_Tokens">Rozpatrywanie kilku odkrytych żetonów chaosu</h2><p>Jeśli badacz ma „rozpatrzyć” kilka odkrytych żetonów chaosu, każdy efekt gry lub karty odnoszący się do „odkrytego żetonu chaosu” w liczbie pojedynczej powinien zostać zastosowany w stosunku do każdego z odkrytych żetonów chaosu. Przykładowo podczas rozpatrywania efektów symbolu chaosu podczas kroku 4 testu umiejętności lub wyznaczania zmodyfikowanej wartości umiejętności badacza podczas kroku 5 testu umiejętności, powinny zostać rozpatrzone efekty i modyfikatory ze wszystkich rozpatrywanych żetonów chaosu, mimo że zasady odnoszą się do jednego „odkrytego żetonu chaosu”. Analogicznie każdy efekt karty odnoszący się do jednego „odkrytego żetonu chaosu” odnosi się do wszystkich odkrytych żetonów.<br><i>Przykład: Badacz zagrywa Przeczucie, którego tekst brzmi: „Umieść Przeczucie w grze, odkryj losowy żeton chaosu z worka chaosu i zapieczętuj go na Przeczuciu”. Następnie dany badacz używa Olive McBride, której zdolność mówi: „Odkryj 3 żetony chaosu zamiast 1. Wybierz z nich dwa, które rozpatrzysz, a pozostały zignoruj”. W tym przypadku oba rozpatrywane żetony zostaną zapieczętowane na Przeczuciu, mimo że Przeczucie odnosi się do pojedynczego odkrytego żetonu chaosu. Podobnie gdy Przeczucie nakazuje danemu badaczowi „rozpatrzyć zapieczętowany tu żeton tak, jakby został on właśnie odkryty z worka chaosu”, badacz powinien rozpatrzyć oba żetony zapieczętowane na tej karcie.</i><br>Dodatkowo podczas rozpatrywania kilku żetonów chaosu każdy efekt gry lub karty, który aktywuje się, jeśli zostanie odkryty konkretny żeton chaosu – np. tekst „jeśli podczas tego testu umiejętności zostanie odkryty wymieniony żeton chaosu…” na karcie Wspomnienie przeszłości – zostanie aktywowany, jeśli którykolwiek z rozpatrywanych żetonów chaosu spełni określone warunki. Tego typu efekty nie aktywują się dwukrotnie, jeśli dwa z rozpatrywanych żetonów spełniają warunki.<br>Należy zwrócić uwagę, że powyższe zasady odnoszą się do sytuacji, gdy kilka żetonów chaosu jest „rozpatrywanych”. Jeśli kilka żetonów chaosu zostało odkrytych i wszystkie poza 1 zostały anulowane lub zignorowane, zasady te nie obowiązują.</p><h1 id="Flood_Tokens">Żetony zalania</h1><p>Podczas tej kampanii efekty kart scenariusza mogą powodować zalanie lokalizacji. Każdą z lokalizacji określa jeden z trzech różnych poziomów zalania: jest ona niezalana, częściowo zalana albo całkowicie zalana. Poziom zalania lokalizacji oznaczany jest przy użyciu dwustronnych żetonów zalania, które można znaleźć w tym rozszerzeniu.<b> Poziom zalania lokalizacji sam w sobie nie ma żadnego efektu</b>. Jednak efekty niektórych kart mogą się zmieniać lub wzmacniać podczas przebywania w zalanej lokalizacji, szczególnie jeśli jest ona całkowicie zalana.<br>- Lokalizacja, na której nie ma żetonu zalania, jest niezalana.<br>- Jeśli lokalizacja staje się częściowo zalana, należy to zaznaczyć poprzez umieszczenie na niej żetonu zalania z widoczną stroną częściowego zalania.<br>- Jeśli lokalizacja staje się całkowicie zalana, należy to zaznaczyć poprzez umieszczenie na niej żetonu zalania z widoczną stroną całkowitego zalania (lub odwrócenie żetonu częściowego zalania, jeśli taki się już na niej znajduje).<br>- Jeśli poziom zalania zostaje „podniesiony”, zmienia się z niezalanego na częściowo zalany lub z częściowo zalanego na całkowicie zalany. Nie można podnieść poziomu zalania całkowicie zalanej lokalizacji.<br>- Jeśli poziom zalania zostaje „obniżony”, zmienia się z całkowicie zalanego na częściowo zalany lub z częściowo zalanego na niezalany. Jeśli lokalizacja staje się niezalana, należy usunąć z niej żeton zalania.<br>- Podczas rozpatrywania efektów kart zarówno lokalizacje częściowo zalane, jak i całkowicie zalane są uważane za „zalane”.</p><h1 id="Appendix_I_Initiation_Sequence">Suplement 1: Kolejność inicjowania</h1><p>Kiedy gracz chce zainicjować zdolność aktywowaną lub zagrać kartę, to najpierw deklaruje, że chce to zrobić. W grze występują dwa wstępne potwierdzenia, które należy wykonać, zanim może rozpocząć się proces inicjowania zdolności lub zagrywania karty. Są nimi:<br>- Sprawdzenie ograniczeń zagrania: należy ustalić, czy w danym momencie karta może zostać zagrana, a zdolność zainicjowana. (Dotyczy to także sprawdzenia, czy rozpatrzenie efektu niesie ze sobą możliwość zmiany stanu gry). Jeśli ograniczenia zagrania nie są spełnione, należy zatrzymać ten proces.<br>- Ustalenie kosztu (lub kosztów, jeśli wymaganych jest kilka kosztów) zagrania karty lub zainicjowania zdolności. Jeśli zostanie ustalone, że koszt (biorąc pod uwagę modyfikatory) może zostać zapłacony, należy przejść do kolejnych kroków kolejności.<br>Po tym, jak oba powyższe potwierdzenia zostaną zrealizowane, należy kolejno wykonać następujące kroki:<br>1. Do kosztu (kosztów) należy zastosować modyfikatory.<br>2. Należy zapłacić koszt (koszty). Jeśli gracz dojdzie do tego kroku, a kosz (koszty) nie może być zapłacony, należy przerwać proces bez płacenia jakichkolwiek kosztów.<br>3. Po zakończeniu tego kroku należy rozpatrzyć ataki towarzyszące, jeśli występują.<br>4. Karta zaczyna być zagrywana, a efekty zdolności zaczynają być inicjowane.<br>5. Efekty zdolności (jeśli nie zostały anulowane w kroku 3) kończą swoją inicjację i są rozpatrywane. Równocześnie z ukończeniem tego kroku karta jest uznawana za zagraną (i umieszczona w grze lub na stosie kart odrzuconych właściciela, jeśli jest kartą wydarzenia), a zdolność jest uznawana za rozpatrzoną.<br>- Jeśli inicjowana zdolność pochodzi z karty w grze, to niniejsza sekwencja nie kończy się, jeśli w trakcie jej trwania karta opuści grę.</p><h1 id="Appendix_II_Timing_and_Gameplay">Suplement II: Kolejność i przebieg rozgrywki</h1><p>„<a href="#Phase_Sequence_Timing">Tabela kolejności faz</a>” przedstawia poszczególne fazy oraz kroki rundy. Za każdym razem, kiedy badacz wykonuje test umiejętności, należy zastosować szczegółowy przebieg testu umiejętności przedstawiony w tabeli „<a href="#Skill_Test_Timing">Przebiegu testu umiejętności</a>”.<br>Ponumerowane elementy w szarych ramkach są określane jako wydarzenia ramowe. Wydarzenia ramowe są obowiązkowymi elementami, podyktowanymi przez strukturę gry.<br>Czerwone ramki to okna graczy. W tych oknach gracze mogą używać zdolności aktywowanych <span class="icon-free"></span>.<br>Szczegóły każdego z tych kroków zostały wyjaśnione w odpowiadających im sekcjach.</p><h2 id="Phase_Sequence_Timing">Tabela kolejności faz</h2><table><tr bgcolor="undefined"><td>I. Faza mitów (pomijana podczas pierwszej rundy)</td></tr><tr bgcolor="green"><td>1.1 Runda się rozpoczyna. Faza Mitów się rozpoczyna.</td></tr><tr bgcolor="green"><td>1.2 Na obecnej tajemnicy należy umieścić 1 żeton zagłady.</td></tr><tr bgcolor="green"><td>1.3 Sprawdzenie progu zagłady.</td></tr><tr bgcolor="green"><td>1.4 Każdy badacz dobiera po 1 karcie spotkania.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>1.5 Faza Mitów się kończy.</td></tr><tr bgcolor="grey"><td>Należy przejść do fazy badaczy.</td></tr><tr bgcolor="undefined"><td>II. Faza badaczy</td></tr><tr bgcolor="green"><td>2.1 Faza badaczy się rozpoczyna.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>2.2 Rozpoczyna się tura następnego badacza.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>2.2.1 Aktywny badacz może wykonać akcję, jeśli jest w stanie to zrobić. Jeśli akcja została wykonana, należy wrócić do poprzedniego okna gracza. Jeśli nie wykonano żadnej akcji, należy przejść do 2.2.2.</td></tr><tr bgcolor="green"><td>2.2.2 Tura badacza się kończy. Jeśli jakiś badacz nie wykonywał jeszcze swojej tury w tej fazie, należy wrócić do 2.2. Jeśli każdy badacz wykonał swoją turę w tej fazie, należy przejść do 2.3.</td></tr><tr bgcolor="green"><td>2.3 Faza badaczy się kończy.</td></tr><tr bgcolor="grey"><td>Należy przejść do fazy wrogów.</td></tr><tr bgcolor="undefined"><td>III. Faza wrogów</td></tr><tr bgcolor="green"><td>3.1 Faza wrogów się rozpoczyna.</td></tr><tr bgcolor="green"><td>3.2 Wrogowie ze słowem kluczowym Łowca poruszają się.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>3.3 Następny badacz rozpatruje ataki wrogów, z którymi jest w zwarciu. Jeśli jakiś badacz nie rozpatrzył jeszcze ataków wrogów w tej fazie, należy wrócić do poprzedniego okna gracza. Po tym, jak ostatni badacz rozpatrzy ataki wrogów, z którymi jest w zwarciu, należy przejść do kolejnego okna gracza.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>3.4 Faza wrogów się kończy.</td></tr><tr bgcolor="grey"><td>Należy przejść do fazy utrzymania.</td></tr><tr bgcolor="undefined"><td>IV. Faza utrzymania</td></tr><tr bgcolor="green"><td>4.1 Faza utrzymania się rozpoczyna.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>4.2 Należy odnowić akcje.</td></tr><tr bgcolor="green"><td>4.3 Należy przygotować wszystkie wyczerpane karty.</td></tr><tr bgcolor="green"><td>4.4 Każdy badacz dobiera po 1 karcie i otrzymuje po 1 zasobie.</td></tr><tr bgcolor="green"><td>4.5 Każdy badacz sprawdza liczbę kart na ręce.</td></tr><tr bgcolor="green"><td>4.6 Faza utrzymania się kończy. Runda się kończy.</td></tr><tr bgcolor="grey"><td>Należy przejść do fazy Mitów kolejnej rundy.</td></tr></table><h2 id="Framework_Event_Details">Wydarzenia ramowe – opis szczegółowy</h2><p>W tej części znajduje się szczegółowe wyjaśnienie tego, jak należy traktować każde wydarzenie ramowe zaprezentowane w schemacie przebiegu gry. Wydarzenia ramowe zostały opisane w kolejności, w której występują w czasie rundy.</p><h2 id="Skill_Test_Timing">Testy umiejętności i kolejność efektów</h2><table><tr bgcolor="undefined"><td>Przebieg testu umiejętności</td></tr><tr bgcolor="green"><td>KR.1 Ustalenie testowanej umiejętności. Rozpoczyna się test danej umiejętności.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>KR.2 Przeznaczenie kart z ręki na potrzeby testu umiejętności.</td></tr><tr bgcolor="red"><td><span class="icon-free"></span> OKNO GRACZA</td></tr><tr bgcolor="green"><td>KR.3 Odkrycie żetonu chaosu.</td></tr><tr bgcolor="green"><td>KR.4 Rozpatrzenie efektu (efektów) symbolu chaosu.</td></tr><tr bgcolor="green"><td>KR.5 Wyznaczenie zmodyfikowanej wartości umiejętności badacza.</td></tr><tr bgcolor="green"><td>KR.6 Ustalenie, czy test zakończył się sukcesem, czy porażką.</td></tr><tr bgcolor="green"><td>KR.7 Zastosowanie wyników testu umiejętności.</td></tr><tr bgcolor="green"><td>KR.8 Test umiejętności się kończy.</td></tr></table><h1 id="Appendix_III_Setting_Up_The_Game">Suplement III: Przygotowanie gry</h1><p>W celu przygotowania gry należy kolejno wykonać poniższe kroki:<br>1. <b>Wybór badaczy.</b> Każdy gracz wybiera innego badacza i umieszcza jego kartę badacza na swoim obszarze gry.<br>2. <b>Otrzymanie obrażeń/punktów przerażenia za traumę.</b> W czasie kampanii każdy gracz umieszcza na karcie swojego badacza żetony obrażeń w liczbie równej jego traumie fizycznej i żetony przerażenia w liczbie równej jego traumie psychicznej.<br>3. <b>Wybranie głównego badacza na czas danej rozgrywki.</b><br>4. <b>Przygotowanie i potasowanie tali badaczy.</b><br>5. <b>Przygotowanie puli żetonów.</b> Żetony obrażeń, przerażenia, wskazówek/zagłady oraz zasobów należy umieścić w miejscu łatwo dostępnym dla wszystkich graczy.<br>6. <b>Przygotowanie worka chaosu.</b> Żetony chaosu wyszczególnione w instrukcji przygotowania scenariusza należy wrzucić do worka, a pozostałe żetony chaosu należy odłożyć do pudełka.<br>- W czasie kampanii należy użyć worka chaosu w takiej postaci, w jakiej był po zakończeniu poprzedniego scenariusza.<br>7. <b>Otrzymanie początkowych zasobów.</b> Każdy badacz zyskuje 5 żetonów zasobów z puli zasobów.<br>8. <b>Dobranie początkowych kart.</b> Każdy gracz dobiera 5 kart. Każdy gracz, w kolejności graczy, może w tym momencie dokonać wymiany.<br>- Każda dobrana w czasie tego kroku karta osłabienia zostaje zignorowana, odłożona na bok (bez rozpatrywania) i zastąpiona nowa kartą dobraną z talii. Po zakończeniu tego kroku należy wszystkie takie karty osłabień wtasować do talii właściciela.<br>9. <b>Odczytanie z przewodnika kampanii wstępu do scenariusza.</b><br>10. <b>Przygotowanie scenariusza zgodnie z tym, co zapisano w przewodniku kampanii.</b> Polega to na: zgromadzeniu wymienionych w przygotowaniu zestawów spotkań; rozłożeniu lokalizacji; umieszczeniu małych kart badaczy w lokalizacji, w której każdy z nich rozpoczyna grę; odłożeniu na bok wskazanych kart; potasowaniu razem pozostałych kart spotkań w celu przygotowania talii spotkań.<br>11. <b>Przygotowanie talii tajemnic.</b> Przygotowanie talii tajemnic. Talię tajemnic należy przygotować poprzez ułożenie w kolejności kart tajemnic stroną z grafiką ku górze tak, aby „Tajemnica 1a” znalazła się na wierzchu. Należy odczytać tekst fabularny z tajemnicy 1a.<br>12. <b>Przygotowanie talii aktów.</b> Talię aktów należy przygotować poprzez ułożenie w kolejności kart aktów stroną z grafiką ku górze tak, aby „Akt 1a” znalazł się na wierzchu. Należy odczytać tekst fabularny z aktu 1a.<br>13. <b>Obok talii tajemnic należy umieścić kartę pomocy scenariusza.</b><br>Podczas przygotowania nie ma żadnych okien akcji. Podczas przygotowania gracze mogą aktywować tylko zdolności kart lub zagrywać karty ze swojej ręki, jeśli spełniony jest warunek aktywacji danej karty lub zdolności.</p><h1 id="Appendix_IV_Card_Anatomy">Suplement IV: Opis kart</h1><p>W tej części znajduje się szczegółowy opis kart wszystkich rodzajów. Na stronach 28-29 wydrukowanej Komleptnej Księgi Zasad, szczegółowo opisane zostały karty scenariuszy, a na stronach 30-31 karty badaczy/graczy.<br>Pośród kart scenariuszy występują karty aktów, karty tajemnic, karty lokalizacji, karty podstępów, karty wrogów oraz karty pomocy scenariuszy.<br>Pośród kart graczy znajdują się karty badaczy, małe karty badaczy, karty atutów, karty wydarzeń oraz karty umiejętności.</p>
</body>

</html>